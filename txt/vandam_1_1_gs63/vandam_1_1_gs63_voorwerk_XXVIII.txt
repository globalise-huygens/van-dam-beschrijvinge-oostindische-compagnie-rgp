XXVIII INLEIDING.

zaamheden in de verschillende Oostersche landen en beide geeft hij
voortreffelijk. Aan de wenschelijkheid, hem uit het archief der Compagnie
te voorschijn te halen, bestaat dan ook bij ons geen twijfel... al

Dit oordeel toont overduidelijk de wenschelijkheid van een uitgave
aan. Ons lijkt Van Dam voor de geschiedenis van de Compagnie - en
dus ook voor die van Indi van de oprichting af, tot aan het hoogte-
punt van haar bloei op het eind van de 17 eeuw, allereerst de waarde
te hebben van een encyclopaedie. De systematische indeeling en de
overzichtelijke titels der capittels maken het den onderzoeker, die een
bepaald onderdeel van genoemd tijdvak wil bestudeeren, uiterst gemak-
kelijk, het benoodigde materiaal te vinden. Van Dam houdt zich in zijn
tekst bijna woordelijk aan de betrokken bronnen, die hij bovendien met
buitengewone nauwkeurigheid en volledigheid aangeeft en nog hier en
daar aanvult met een persoonlijke meening of advies, gebaseerd op het-
geen hij uit ervaring wist, buiten de bronnen om. Van de eeuw toch,
die hij beschrijft, was de laatste helft voor hem histoire contemporaine
in de meest strikte beteekenis van het woord, geschiedenis, welke hij
niet slechts van zeer nabij had meegeleefd, maar voor een deel zelf had
helpen maken. Daarbij wordt, daar het werk slechts voor den intiemen
kring der Zeventien bestemd was, niets verzwegen of goedgepraat en
worden geen persoonlijkheden ontzien. Critiek geeft hij niet alleen op
fraudeerende suppoosten, maar ook op met name genoemde Bewind-
hebbers, Kamers, Gouverneurs-Generaal t). Dit is van te meer belang,
daar de officieele bescheiden daarin wel eens te kort schieten. De reso-
lutin der Zeventien zijn in den regel zakelijk gesteld en geven slechts
spaarzaam commentaar of motiveering. Eigenlijke notulen, die de debatten
weergeven, hebben wij niet. Wil men de factoren kennen, die tot een
bepaalde resolutie hebben geleid, dan zijn veelal de missiven der Zeven-
tien onze eenige toevlucht. Maar ook die laten ons meermalen in den
steek of geven een andere argumentatie, dan de werkelijk gediend
hebbende. En dan fungeert onze eerwaardige Advocaat af en toe als
enfant terrible en zegt, ce qu'on ne dit pas. Een enkel voorbeeld moge
dit toelichten.

1) Waar Van Dam in en met de vergadering der Heeren-XVII werkte, geeft zijn oordeel
als regel tevens het standpunt van. dit college weer. Slechts eenmaal ontmoette ik le boek,
2de deel, cap. 33 een openlijke, rechtstreeksche afkeuring van de politiek der Zeventien, die
reeds van. Coen’s tijd af steeds op de uit Indi gedane eysschen’’ beknibbelden. Van Dam
staat hier geheel aan den kant der machthebbers in Indi en toont het verkeerde dier misplaatste
zuinigheid aan ,Wil men veel hebben, soo moet men eerst maecken veel te senden .... ..
Om groote uytdeelingen (i. e. dividenden) te hebben, soeckt men de gelden te menageren,
maar men dient wat verder te sien en voor de volgende jaeren mede te sorgen. Het is dan te
hopen, dat de voorgaende exempelen ons daarin wyser sullen maecken’,

