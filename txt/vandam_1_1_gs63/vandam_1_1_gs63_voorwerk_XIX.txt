INLEIDING. XIX

werk geeft een volledig beeld van de Compagnie in zijn tijd, toegelicht
door en uit de geschiedenis.

Enkele malen blijkt, dat Van Dam medewerking van anderen genoten
heeft, zonder dit te constateeren. Uit taal en stijl van capittel 17, deel 1,
valt onomstootelijk af te leiden, dat hij hier een belangrijk deel van
zijn tekst heeft overgenomen van een vakwerkman, waarschijnlijk den
meester-timmerman van 'sCompagnies werf. In een beschrijving van
St. Helena  capittel 28 - lezen wij, dat daar een batterij ligt, bestaande
uit van de roest doorgegeten stucken canon, waervan de rampaerden
onder de voet lagen, out en vergaen’’. Het imperfectum, lagen’ bewijst,
dat Van Dam hier het journaal van een ooggetuige citeert. Het is stellig
te betreuren, dat hij in dergelijke gevallen zijn zegsman niet vermeldt.

Van Dam verdeelde zijn stof over vijf boeken, waarvan het eerste
uit 2, het tweede uit 3 deelen bestaat, zoodat het geheel acht deelen
omvatte. In het eerste boek - 2 deelen - behandelt hij de oprichting
van de Compagnie, het haar gegeven octrooi, de ontwikkeling van
haar bestuur en administratie, rechten en plichten der Bewindhebbers,
participanten en suppoosten, inrichting en uitrusting der schepen, de
eischen van de retouren en den verkoop der Indische producten in Europa.
Men zou den inhoud kunnen samenvatten als De Compagnie, haar
inrichting, bedrijf en ommeslag in Nederland.

Boek 2 - drie deelen - schetst de ontwikkeling van den handel
en het verwerven, uitbreiden en besturen van een territorium over een
gebied tusschen de Kaap de Goede Hoop en Japan. Het is een krijgs-
geschiedenis, waar het de vermeestering schetst van zoovele gebieden
met uiteenloopende bevolking, een politieke geschiedenis, in zooverre
het een overzicht geeft van gevoerde onderhandelingen en gesloten
tractaten met vorsten en grooten in alle deelen van Imdi, en een
economische geschiedenis, door de beschrijving der producten en mine-
ralen, die in verschillende streken gevonden, gekweekt en geoogst worden
en van de uiteenloopende wijzen, waarop die worden geruild en ver-
handeld.

In boek 3 vinden wij een beschrijving van het bestuur in Indi in
het algemeen en te Batavia in het bizonder, met een behandeling der
voornaamste regeeringsorganen, rechtspraak, leger en vloot. De ambtelijke
hirarchie wordt uitvoerig besproken, evenals de pogingen. tot het stichten
van Nederlandsche volksplantingen, terwijl veel aandacht wordt besteed
aan de middelen tot bestrijding van particulieren handel en andere
misbruiken.

Het vierde, minst omvangrijke boek, behandelt de ontwikkeling en
inrichting van den kerkelijken dienst in Indi en wat daarmee in ver-
