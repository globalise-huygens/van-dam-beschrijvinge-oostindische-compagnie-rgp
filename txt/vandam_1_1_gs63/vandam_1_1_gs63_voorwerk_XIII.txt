INLEIDING XIII

DE SCHRIJVER. Pieter van Dam werd 8 October 1621 te Amersfoort
geboren als zoon van Mr. Willem van Dam, lid der Vroedschap en
meermalen burgemeester, en van Elisabeth Poeyt van Overijne ). Er
is alle reden om aan te nemen, dat Pieters’ jeugd niet vroolijk is geweest.
Nauwelijks een week oud, verloor hij zijn moeder en vreemde handen
hebben hem de eerste zorgen gewijd. Op zijn 7de jaar kreeg hij een stief-
moeder in Johanna Hogerbeets, dochter van den Leidschen pensionaris
Mr. Rombout Hogerbeets. Nog geen jaar daarna werd Amersfoort door
de Spaansche troepen onder Montecuculi genomen en, in strijd met het
verdrag van overgave, geplunderd. Pieter's vader was als burgemeester
een der onderteekenaren van het capitulatie-verdrag geweest. De lands-
regeering, ten zeerste verstoord over de spoedige overgave, vermoedde,
dat hierbij opzet in het spel was van de te Amersfoort sterk vertegen-
woordigde Remonstranten, tot wie ook Willen van Dam behoorde. Deze
werd met talrijke andere patriciers kort daarop te Utrecht gevangen
gezet en bij vonnis van den Raad van State van 5 October 1629 ver-
klaard ,inhabil om voortaan eenige staat ofte office te mogen bedienen’.
Het vonnis verbande hem bovendien uit de Republiek, doch de uitvoering
hiervan bleef voorloopig opgeschort. Ten slotte werd het geheele vonnis
door de Staten-Generaal vernietigd en van 16834 af had Van Dam weer
geregeld zitting in de Magistraat van Amersfoort.

Dit alles kan niet nagelaten hebben, een schaduw over Pieter's jeugd
te werpen. Niet lang daarna moet deze naar Utrecht zijn vertrokken,
waar hij is ingeschreven geweest als student in de rechten. Hij promo-
veerde echter niet daar, maar te Leiden, den 19den Mei 1644, en werd
23 Juli dav. ingeschreven als advocaat en procureur bij het Hof van
Holland. Den derden Maart 1648 huwde hij te ’s-Gravenhage met Liydia
van Segwaert, dochter van Mr. Bartholomeus van Segwaert, oud-schepen
van Dordrecht. De Van Segwaerts waren verwant aan hun stadge-
nooten, de De Witten, zoodat Van Dam nu in familiebetrekking tot den
grooten Raadpensionaris kwam te staan ).

Lydia van Segwaert schonk haar man 7 kinderen, van welke er drie
jong stierven. De oudste zoon, Mr. Willem van Dam, was een tiental
jaren als tweede advocaat der Compagnie naast zijn vader werkzaam,

1) De volgende byzonderheden van Van Dam’s leven zijn in hoofdzaak ontleend aan
W.E. vaN Dau vAN Issert, Mr. Pieter van Dam, in Bijdr. Vaderl, Gesch. en Oudh.k., 4de reeks, V,
blz. 275 e. v. In de ruim 20 jaren, sedert de verschijning van, dit artikel verloopen, heeft generaal
V. Dam v. Isselt tal van wijzigingen en aanvulliagen daarop verzameld, die Z. H. B. G. wel-
willend tot mijn beschikking stelde en waarvoor hem hier mijn welgemeende dank wordt
gebracht. Zie ook Navorscher 1908, blz. 601 e. v., en. 1912, blz. 266.

2) Bartholomeus van Segwaert was gehuwd met Maria de Witt, een oud-tante van den
Raadpensionaris.
