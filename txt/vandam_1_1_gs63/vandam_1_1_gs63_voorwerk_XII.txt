XII INLEIDING.

werkzaam te zijn, wier goede organisatie hij overigens een essentieel
landsbelang achtte.

Het verband tusschen Hudde, de Commissie van redres en de opdracht
aan Van Dam wordt ten slotte wel heel duidelijk in het licht gesteld
door de notulen van de Kamer Amsterdam van het jaar 1693. Hudde
concentreerde zich toen geheel op zijn burgemeesterschaps hij was geen
voorzitter of lid van de Zeventien meer en, blijkens de notulen, bezocht
hij de vergaderingen der Kamer Amsterdam nog maar zeer sporadisch.
Den 9den Juli 1693 was hij echter present en hield toen een krachtige
rede, waarin hij de noodzakelijkheid uiteenzette van het doen schrijven
eener uitvoerige Geschiedenis van de Compagnie, in groote trekken gaf
hij daarbij de voornaamste onderwerpen aan. Na deliberatie’ verklaarde
de vergadering het geheel met hem eens te zijn en oordeelde ,eenparigh’’
Pieter van Dam den daarvoor aangewezen schrijver. Men besprak verder
de wijze, waarop men den advocaat tot dit werk zou kunnen animeeren
en hoe in zijn vervanging zou kunnen worden voorzien, waarna besloten
werd, dat dit voorstel ,ter vergaderingh van de Seventhiene voor een
advis van dese Camer sal ingebracht en, soo ’t doenlijck, de saak daar-
heene gedirigeert werden... Nog dienzelfden dag bracht Amsterdam
de kwestie in de vergadering der Majores ter tafel en gaven deze Van
Dam de bewuste opdracht, de bewoordingen der betrokken resolutie zijn
letterlijk overgenomen uit Hudde's, eenige uren tevoren in de Amster-
damsche Kamer gehouden, betoog. Ook de formuleering der dank- en
huldebetuigingen aan Van Dam is woord-voor-woord in de notulen der
Kamer Amsterdam terug te vinden. De overeenstemming is zoo volkomen,
dat men zonder bezwaar verklaren kan, dat het eigenlijk Hudde is
geweest, die Van Dam zijn opdracht verstrekte ').

Wie er zich ten slotte over mocht verwonderen, dat Hudde, die zijn
Memorie in of voor 1688 opstelde, nog tot 1693 heeft gewacht, eer hij
zijn voornemen doorzette, kan een verklaring daarvoor vinden in den
in 1688 uitgebroken oorlog, die de Compagnie inderdaad heel wat zorgen
heeft gebracht.

1) De loop dezer zaak is een bewijs te meer voor den overwegenden invloed van de Kamer
Amsterdam op de geheele leiding van de Compagnie, een invloed, die wel is vergeleken met die
van Holland in de Staten-Generaal. Men vergete daarbij niet, dat Amsterdam 8 van de 17
stemmen in de vergaderingen der Majores had. Bovendien zaten in Amsterdam nu eenmaal
de bekwaamste Bewindhebbers, geen der andere Kamers kan mannen aanwijzen als Hudde,
Van Beuningen, Witsen e. d. Bij de bestudeering van de interne geschiedenis van de Com-
pagnie valt het ook op, dat, althans in de 17de eeuw, Amsterdam de soliedste en gezondste
handelspolitiek voert. Ontijdige of ongemotiveerd groote dividenden worden als regel door-
gedreven tegen het advies van Amsterdam. 'Lrouwens ook de instelling der Commissie van
redres pleit voor den ernst en de soliditeit der Amsterdamsche Bewindhebbers. Anderzijds
heeft Amsterdam, speciaal in de 18de eeuw, van zijn overwicht meermalen misbruik gemaakt
om eigen inzicht door te drijven en de andere Kamers steeds meer te overvleugelen,
