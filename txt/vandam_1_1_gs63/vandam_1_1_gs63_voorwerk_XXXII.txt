XXXII INLEIDING,

bronnen uiterst nauwkeurig, dikwijls woordelijk, volgt, zou hierdoor in
voortdurende herhaling vervallen worden. Zoo noodig kan de lezer,
gezien de volledige en juiste verwijzingen van den auteur, de originalia
onmiddellijk vinden. De bijlagen, welke Van Dam zelf geeft, zijn in
extenso overgenomen ter plaatse, waar zij in het handschrift staan5
waar enkele daarvan bereids werden uitgegeven of afgedrukt, kon worden
volstaan met daarnaar te verwijzen.

Door den uitgever aangebrachte toelichtingen of verklaringen zijn
gemerkt met de letters N. v. d. U. - Noot van den Uitgever .

Gaarne heb ik de gelegenheid te baat genomen om de vele technische
Compagnieswoorden en Indische termen, die voor de lezers van koloniale
geschriften dikwijls moeilijkheden opleveren, in een eenvoudig glossarium
te bewerken. Daarin zijn mede opgenomen de meeste in het werk
voorkomende uitdrukkingen, die op de scheepvaart of den scheepsbouw
betrekking hebben. Alle in het glossarium voorkomende woorden zijn
in den tekst met een asterisk gemerkt. Mogelijk zullen ook linguisten
hier af en toe iets vinden, dat hun belang inboezemt.

Een index van persoonsnamen benevens een zaken-index wordt aan
elk deel toegevoegd.

Thans rest mij nog de aangename taak mijn dank uit te spreken
aan hen, die mij bij de bewerking hun gewaardeerden steun verleenden.
In de eerste plaats - ook in chronologische volgorde moet ik dan
noemen Prof. Dr. C. Gerretson. Z. H. G. had oudere rechten op de
uitgave van Van Dam, doch toen hij vernam, dat schrijver dezes, die
voorloopig meer tijd beschikbaar had, het werk op zich wilde nemen,
heeft hij, in het belang van een spoedige verschijning, zijn rechten
overgedragen. Deze achterstelling van persoonlijke wenschen bij het
belang van de zaak wordt door mij hoogelijk gewaardeerd.

Talrijk zijn de waardevolle aanwijzingen en opmerkingen, die ik
moeht ontvangen van het toezichthoudend lid der Commissie Mr. Dr. S. van
Brakel en waardoor mij meermalen een vraagstuk weer anders belicht
werd, dan ik het zelf had gezien. Aan de bruikbaarheid van het werk
is dit in ruime mate ten goede gekomen. Ook de heeren Dr. J. W.
IJzerman, S. P. Y’ Honoré Naber, U. G. 't Hooft en Dr. J. G. van Dillen
hebben mij bij voorkomende gelegenheden welwillend van advies gediend.

De groote kennis en ervaring van Dr. N. Japikse, gevoegd bij zijn
welwillende belangstelling in mijn werk, maakten het immer een ge-
noegen, zijn raad en voorlichting in te winnen.

Ambtenaren en beambten van het Rijksarchief en niet het minst
de Rijksarchivaris, Mr. R. Bijlsma - hebben mij zeer aan zich verplicht.
