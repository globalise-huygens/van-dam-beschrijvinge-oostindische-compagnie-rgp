XIV INLEIDING.

maar werd in 1685 Bewindhebber ter Kamer Amsterdam en lid van de
Zeventien.

Het uitbreken van de pest te Amsterdam deed Luydia van Segwaert
in 1663 deze stad ontvluchten zij nam de wijk naar Utrecht, waar zij
25 October van ditzelfde jaar overleed. Drie jaar later 26 October
1666 - ging Van Dam een tweede huwelijk aan met Anna Hasselaar,
weduwe van Marten Ruyghaver van Loon. Door deze verbintenis, die
kinderloos bleef, werd Van Dam opgenomen in de oud-Amsterdamsche
regentenfamilies, van welker leden vele als Bewindhebbers in de
Compagnie werkzaam waren.

Reeds zeer kort na zijn eerste huwelijk moet Van Dam zich te
Amsterdam hebben gevestigd, waar hij in 1649 al optrad als rechts-
kundig adviseur van de Compagnie. 17 Juli 1652 benoemden de Staten
wan Utrecht hem tot Bewindhebber der Compagnie voor hun provincie
in de Kamer Amsterdam '). Slechts korten tijd was Van Dam als zoo-
danig in funetie, in Augustus van datzelfde jaar overleed de advocaat
der Compagnie, Mr. Dirk Pruys, en bij resolutie der Zeventien van
18 September d. a. v. werd Van Dam tot zijn opvolger benoemd. Tot
zijn dood toe, dat is gedurende 54 jaren, heeft hij dit ambt met groote
bekwaamheid en toewijding vervuld. Hij overleed 17 Mei 1706 en werd
in de Oude kerk te Amsterdam begraven, waar zijn grafsteen nog
aanwezig is.

Alvorens een overzicht te geven van Van Dam’s ambtelijk leven en
zijn enormen invloed op het beheer der Oostindische Compagnie, willen
wij eonstateeren, dat hij, op één uitzondering na, geen enkele publieke
functie of eereambt heeft vervuld in zijn lang en ongetwijfeld invloed-
rijk leven. De eerste oorzaak daarvan is stellig het feit, dat zijn ambt
den geheelen mensch opeischte, zooals beneden blijken zal. Zijn bestaan
heeft zich geheel op de Compagnie geconcentreerd en de weinige
oogenblikken, die zijn ambtelijk werk hem vrijliet, zal hij aan zijn gezin
hebben gewijd. Uit de akte van zijn aanstelling 2) blijkt, dat hij geen
andere openbare bedieningen bekleeden mocht, hij zou het, bij een
richtige vervulling van zijn taak, ook niet hebben gekund. De eenige
uitzondering is het Kerkmeesterschap van de Oude kerk, van 1668 tot
aan zijn dood toe heeft hij die functie vervuld. Hieruit valt tevens af
te leiden, dat hij vér 1668 tot de Hervormde kerk was overgegaan.
Zijn jongste kind was in 1662 nog in de Remonstrantsche kerk gedoopt.

1) Voor de tallooze verwikkelingen, die aan. deze benoeming vooraf gingen, zie V. DAM
v. IsseLr, o. l., blz. 281 e. v.
2) Bijlage no. 3 achter het 9de capittel van het eerste boek,
