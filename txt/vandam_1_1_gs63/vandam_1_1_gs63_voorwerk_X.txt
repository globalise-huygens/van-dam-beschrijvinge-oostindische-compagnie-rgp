XxX INLEIDING.

VOORGESCHIEDENIS. Het besluit der Heeren-Zeventien om een
Geschiedenis van de Compagnie te doen schrijven, kwam niet zoo maar
uit de lucht vallen, maar was de vervulling van een door de beste
Bewindhebbers reeds lang gekoesterden wensch. Nergens bleek de behoefte
daaraan zoo duidelijk, als bij de werkzaamheden der Commissie van
redres. De Amsterdamsche Bewindhebberen waren reeds lang vr het
einde der 17de eeuw tot de overtuiging gekomen, dat een grondige
reorganisatie van de Compagnie hoognoodig was. Burgemeester Johannes
Hudde, zeldzaam veelzijdig begaafd man, die ook in de Compagnie een
groote rol speelde hij was vele jaren lid van de Zeventien en meer-
malen voorzitter sprak van een ,bijster verloop ende byna totale
wanordre ende corruptie in de directie van onze zaaken in India 1).
Na voorafgaande besprekingen op 5 April 1683 benoemde de Kamer
Amsterdam den 15den d.a.v. een Commissie tot ,redres van saecken
van de Generale Compagnie, sco hier als in Indién', bestaande uit de
heeren Munter, Van Maersseveen, Hudde, Van Beuningen, Van de
Capelle, Van Polsbroeck, Becker, Van de Blocquery, De Vries, Decker
en Temminck, ,met adjunctie van beyde d’ advocaten van de Com-
pagnie' ). Tevens stelde de vergadering eenige hoofdpoincten vast, die
als leiddraad voor de Commissie dienen moesten. Het zou in het algemeen
haar taak zijn, te zoeken naar ,fauten, abuysen en disordres. Meer in
het bizonder diende zij verder na te gaan, off daer oock sijn te veel
en overtollige ministers en suppoosten....off in derselver tractementen
oock excessen en exorbitantin werden gecommitteert.... off oock eenige
comptoiren .... cunnen werden ingetrocken off besnoeyt’. Mogelijk kon
ook de navale macht ,werden geretrancheert'. Bovendien werd hun
aanbevolen een studie te maken van de werkwijze der Engelsche Com-
pagnie, ,die soodaenige considerable uytdelingen doen’.

Uit de stukken blijkt wel heel duidelijk, dat met redres vooral bedoeld
wordt mesnagie’ en dat het collegium dus in de eerste plaats een
bezuinigingscommissie was). De meest werkzame leden zijn geweest
Van Beuningen, Hudde en Van de Blocquery. Zij wisselden uitvoerige

1) Voor zoover geen andere bronnen. genoemd worden, is deze voorgeschiedenis ontleend
aan de stukken over het Generaal Redres in de collectie-Hudde op het R. A. Koloniale aan-
winsten 84, 85 en 86. Zeer erkentelijk ben ik den Rijksarchivaris, Mr. Bijlsma, die mijn
aandacht op deze belangwekkende verzameling vestigde.

2) Van Maersseveen is J. van Huydekoper, heer van M., en Van Polsbroek is Pieter de
Graaf, heer van Zuid-Polsbroek.

3) Het uitzenden van den Commissaris-Generaal Van Reede tot Drakesteyn moet als
eerste resultaat dezer Commissie worden. beschouwd. In de pogingen van de Amsterdamsche
vroedschap tot een gemeentelijk redres bezuiniging in 1679 was Hudde eveneens eeu der
leidende figuren.
