INLEIDING.

OPDRACHT. Bij resolutie van 9 Juli 1693 gaven Heeren-Zeventien
aan den advocaat der Oostindische Compagnie, Mr. Pieter van Dam,
opdracht, een ,pertinente en naeukeurige beschryvinge’ samen te stellen
van ’sCompagnies ,constitutie, regieringh en handel’ en dat van het
begin en geboorte af... tot hier toe’. Een dergelijk werk zou van
groot nut zijn voor de bestuurderen van het machtige lichaam immers
vele saecken doen sigh daeghlijcx op, daarin men onkundigh is, hoe
die in vorige tyden, of hier te lande, of in Fndién, nadat men dat ge-
negen soude mogen wesen te weten, sijn begrepen en wat daeromtrent
soude mogen sijn gedaan of gedisponeert, waardoor dieckmaals grote
fauten en misslagen werden begaan, mitsgaders resolutin tegens resolutin
genomen 1). Men voelde dus de groote waarde van de Geschiedenis als
leermeesteres zij zou voor Heeren-Zeventien een richtsnoer zijn, hoe zij
zich bij moeilijke gelegenheden zouden hebben te gedragen, zonder in
conflict te komen met vroegere resolutin en instellingen. Tevens konden
zij dan gemakkelijk overzien, welke methoden voorheen met succes
waren toegepast. Naar de meening van Van Dam was dit laatste wel
het belangrijkste. Meermalen toch had hij kunnen constateeren, dat
veranderde werkwijzen of nieuwigheden ,niet alleen geen verbeteringe
hebben bygebraght, maar selfs schadelijck en nadeligh sijn geweest,
invoegen dat ick houde, dat niet ligt en sonder doordringende redenen
behoort te werden afgegaan van ’t gene van lange jaeren af in gebruyck
is geweest en een vaste ploy heeft genomen’ ).

Men zou deze laatste woorden gevoeglijk als motto boven Van Dam’s
werk kunnen plaatsen, immers ook in zijn tekst spreekt hij een dergelijk
gevoelen meermalen uit en waarschuwt er voor, ,tenwaere om seer
pregnante redenen’, af te wijken van hetgeen eenmaal in treyn is
gebraght’.

Zulke uitingen typeeren ons Van Dam als een man, die overtuigd
is van de groote waarde van het antecedent.

1) Zie hierachter den brief, waarbij Van Dam in 1701 zijn werk aan de Zeventien
aanbood.
