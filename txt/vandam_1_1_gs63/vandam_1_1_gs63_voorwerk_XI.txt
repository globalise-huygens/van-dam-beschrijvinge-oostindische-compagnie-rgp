INLEIDING. xI

memorin, vroegen herhaaldelijk adviezen aan bevoegden, als den oud-
Gouverneur-Generaal Rijckloff van Goens en Mr. Pieter van Dam, ver-
zochten van het bureau van den laatste tal van gegevens, als boeken
van diverse Indische kantoren, lijsten van vroegere uitrustingen, retouren
en uitkeeringen, generale staten of balancen, opgaven van de aantallen
ambtenaren vroeger en nu e.t.q. Het genoemde drietal en Van Dam,
wiens personeel heel wat moeite had bij het verzamelen der gevraagde
gegevens, moeten hierbij wel zeer sterk het gemis hebben gevoeld aan
een uitvoerige en stelselmatige Geschiedenis van de Compagnie. Immers,
bij de beoordeeling van elke instelling of toestand rees steeds de vraag
Hoe, wanneer en waarom is dat zoo geworden Is dit altijd zoo geweest
Welke maatregelen zijn daar voorheen tegen genomen Een juiste be-
oordeeling van de Compagnie en hare methoden was niet wel mogelijk
zonder kennis van haar geschiedenis.

Het duidelijkst werd deze behoefte uitgesproken door Hudde, die een
stuk opstelde onder den titel ,Een korte Memorie van 't geen ik
mettertijd wel zal dienen te weeten, om bequaam te zijn d’ Oostindische
Compagnie behoorlyke dienst te presteren’ 1). Dit is niet anders dan
het ontwerp van een Geschiedenis van de Compagnie, verdeeld in 15
capittels. Wij achten dit stuk, in verband met Van Dam's Beschryvinge,
belangrijk genoeg, het als bijlage achter deze inleiding op te nemen.
Men zal er uit zien, dat Hudde van een ander beginsel uitgaat als Van
Dam. Deze toch verdeelt zijn stof in twee op zichzelf staande deelen
de Compagnie in Nederland en de Compagnie in Indié. Hudde daarentegen
wil bij elk onderdeel de toestanden in beide deelen van het arbeidsveld
bespreken. Overigens ligt het wel zeer voor de hand, dat Van Dam
bekend zal zijn geweest met Hudde’s schema en daarvan bij den opzet
van zijn werk een dankbaar gebruik heeft gemaakt. Dit wordt te waar-
schijnlijker, waar Hudde zijn Memorie slechts bedoelde als de formuleering
van een wensch en niet als het begin van een poging, om zelf een
Geschiedenis te schrijven. Hem ontbrak daartoe de tijd. In een zijner
brieven aan Van Beuningen beklaagt hij zich, dat zijn drukke werkzaam-
heden op het stadhuis hem zoo weinig tijd laten, om voor de Compagnie

1) De Memorie is niet gedateerd, maar bevindt zich tusschen Hudde’s papieren over het
redres, die alle dateeren uit de jaren 1683 tot 1689.

Het is hier niet de plaats, om dieper op de werkzaamheden van de Commissie tot redres
in te gaan. De rapporten van Van Reede en Van Dam’s Beschryvinge zouden haar eerst vol-
ledige gegevens hebben verschaft, om vruchtdragend werkzaam te zijn. Van Reede overleed
in 1693, na weinig positieve resultaten te hebben. bereikt, en toen Van Dam in 1701 zijn werk
gereed had, was er van de Commissie niet veel meer over. Hudde was toen 73 jaar en geen
lid der Zeventien meer, Van Beuningen, na 1687 aan verstandsverbijstering lijdende, was mede
in 1693 overleden,
