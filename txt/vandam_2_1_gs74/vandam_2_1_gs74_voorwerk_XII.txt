XII INLEIDING.

Cormandel - het tweede deel van dit boek en die van Danil Havart
in zijn Opkomst en Ondergang van Cormandel. Ook hier is verwantschap
onmiskenbaar zelfs is een onderdeel, dat de manier beschrijft, waarop aan
die kust het goud wordt gessaieerd en gesmolten, van a tot z gelijkluidend.
Havart’s werk verscheen in 1693, Van Dam’s Beschryvinge was eerst in
1701 gereed, en de eerste indruk is dan ook, dat de laatste den eerste heeft
nageschreven. Doch een nadere bestudeering van beide teksten maakt dit
weer twijfelachtig, daar op enkele plaatsen Van Dam uitvoeriger is dan
Havart. De geschiedenis der totstandkoming van het werk van den laatste
kan een oplossing verschaffen.

Daniél Havart repatrieerde, na een diensttijd van ruim 14 jaar als
medicus aan de Kust van Cormandel, met de retourvloot, die in December
1685 uit Batavia vertroks hij was secretaris van den admiraal dier vloot.
In de Voorreden van zijn werk vertelt hij, dat dit byna op mijn vertrek
uyt Indi, anno 1685, klaar was, met de naam van De Beschryving van
Cormandel.’ Sedert dien heeft hij het eenige malen omgewerkt een
tweede bewerking droeg den titel Op- en Ondergang van Noorder-Corman-
del - tot hij het ten slotte in een derde bewerking, aangevuld met tal van
gegevens, die hij intusschen van zijn talrijke vrienden en bekenden in Cor-
mandel had ontvangen, in 1693 uitgaf als Op- en Ondergang van Cormandel.
In verband hiermede valt het nu op, dat Van Dam bij de beschrijving van
verschillende kantoren dier kust niet verder gaat dan 1685. Zelfs lezen wij
eenmaal van een kantoor ,hetselve wort altans ( nu), te weten in 1685. Eee
Dit leidt o.i. tot de conclusie, dat Van Dam het handschrift der eerste
bewerking van Havart, dat deze had opgedragen aan de Bewindhebbers
ter Kamer-Amsterdam, heeft doorgelezen, en daaruit verschillende stukken
heeft laten copieeren. Daar het nog acht jaren zou duren voor Heeren-X VII
hem het samenstellen eener Beschryvinge opdroegen, kan hij dit niet hebben
gedaan, om ze voor zijn werk te gebruiken, maar uitsluitend. uit belang-
stelling, gepaard met de vrees, dat Havart’s gegevens zouden verloren gaan.
Voor die vrees bestond reden, daar het vrijwel vast staat, dat Bewind-
hebbers de eerste redactie van Havart’s werk, die zeer scherp en persoonlijk
was, in het bizonder jegens den Commissaris-Generaal Van Rheede tot
Drakesteyn, niet hebben willen aanvaarden. Havart zelf verklaart zijn
aarzeling tot uitgeven en de herhaalde omwerking met de woordent omdat
ik wist, dat ik groten opspraak en niet minder lastering zoude onderwor-
pen zijn.’ Ten slotte heeft hij zijn eindbewerking toch aan Bewindhebbers
opgedragen, maar rechtstreeks daaraan heeft Van Dam zijn gegevens niet
ontleend. Men bedenke verder, dat Havart’s bronnen voor een groot deel
uit officiele stukken bestaan, die, volgens het hooger omschreven principe,
het eigendom van de Compagnie waren en bleven.

BEHANDELDE STOF. Thans zullen wij een overzicht geven van den
zeer rijken inhoud van het hier aangeboden eerste deel. Na een inleidend
