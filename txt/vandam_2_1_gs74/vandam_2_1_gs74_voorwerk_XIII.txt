INLEIDING. XIII

hoofdstuk, waarin Van Dam het belang van Indié voor den handel uiteenzet,
en tevens iets vertelt van het eerste optreden der Portugeezen en Neder-
landers aldaar, volgt een uitvoerige beschrijving van de Molukken of Ternate,
onder welk gouvernement bij de Compagnie ook behoorden Noord- en. Oost-
Celebes en de daar omheen gelegen eilanden, tot en met de Sangir- en Talaut-
groepen. Ook het Zuidelijkste eiland der Philippijnen, Mindanao, wordt
hierbij besproken. Voor dit hoofdstuk heeft Van Dam zeer veel ontleend.
aan een Berigt en een Journael van Robertus Padbrugge, gouverneur en
superintendent, die in de jaren 1677 tot 1681 dit gebied eenige malen door-
kruiste en er uitvoerige en goed gedocumenteerde verslagen van opmaakte.
Hierop volgt als derde capittel Ambon, welks geschiedenis nauw met die
van Ternate samenhangt. Immers tot het ambtsgebied van ’s Compagnies
gouverneur te Ambon behoorden ook Ceram, Boeroe, Manipa en omliggende
eilanden, welke onder de souvereiniteit van den sultan van Ternate stonden,
of althans heetten te staan. Dit hoofdstuk bevat een uitvoerige verhandeling
over de kruidnagelen, en als bijlage het excerpt eener belangrijke ,beschry-
vinge’ door Herman van Speult. Het vierde capittel behandelt de Banda-
eilanden, met de daaronder sorteerende Zuid-Wester en Zuid-Ooster eilan-
den, waartoe ook gerekend werden de Tenimber-, de Aroe- en de Kei-
eilanden, benevens de Westhoek van Nieuw-Guinea. In dit verband be-
handelt Van Dam hier ook enkele ontdekkingstochten naar laatstgenoemd
eiland en Noord-Australi. Tevens bevat dit vierde hoofdstuk een over-
zicht van de nootmuskaat-cultuur, en alles, wat daarmede in verband
staat. Onder de bijlagen vindt men o.a. een verhandeling over den sago-
palm, grootendeels aan Rumphius’ manuscript ontleend, en een over den
klapperboom of cocospalm. Het vijfde capittel, Makassar, bestaat hoofd-
zakelijk uit een overzicht van den strijd met en de verovering van dit sul-
tanaat, en geeft in verband daarmede de overeenkomsten, welke de Com-
pagnie aanging met den sultan van Boeton en de koningen van Bima en
Dompo op Soembawa. Dan volgt een kort hoofdstuk over de Solor-eilanden
en Timor, op zijn beurt gevolgd door een uitvoeriger over Atjeh en de West-
kust van Sumatra, waarin hoofdzakelijk de totstandkoming van het
Painansch contract met de diverse Menangkabausche staten wordt ge-
schetst, welke staatjes tevoren onder Atjeh hadden gestaan, en zich bij
dit contract onder bescherming van de Compagnie stelden. Dit negende
hoofdstuk geeft ook uitvoerige beschouwingen over de weinig succesvolle
exploitatie der goudmijnen aan de Westkust. Tevens is het van belang,
doordat het de vestiging der Engelschen op Benkoelen bespreekt, en de
daaruit voortgevloeide conflicten tusschen de Engelsche en de Nederland-
sche Compagnien. Hierna volgen twee hoofdstukken, respectievelijk over
Palembang en Djambi, wier belang voor de Compagnie hoofdzakelijk lag
in de rijke peperopbrengst. Zij worden gevolgd door twee zeer korte be-
schrijvingen van Indragiri en Grisee, waarna weer een uitvoeriger capittel
over Borneo handelt. Hiermede neemt Van Dam voor dit deel afscheid
