XXII INLEIDING.

Een andere moeilijkheid is, dat tal van dienaren blijk geven van een
weinig degelijke kennis der taal van de inheemsche bevolking, onder welke
zij jaren werkzaam waren, wat tot gevolg heeft, dat zij vele Inlandsche
namen, titels en uitdrukkingen allerzonderlingst verhaspelen. Van Dam
en zijn klerken, die uit den aard der zaak de meest elementaire kennis dier
talen misten, maken bij het copieeren de corruptie vaak nog een. beetje
erger, waardoor de uitgever dan soms voor ingewikkelde puzzle’s wordt
geplaatst. Wij willen dit met enkele voorbeelden toelichten.

Bij de beschrijving der Maleische rijken aan de Westkust van Sumatra
wordt gesproken van een vorst, Jan de Patuan. Men is geneigd, daarin
een eigennaam te zien, doch dit is niet juist. Bedoeld is de vorstentitel
jang di pertoean, letterlijkt hij, die de oudste of de voornaamste is  ver-
gelijk toea oud en toean heer

Elders duidt het handschrift een der volken uit Noord-Celebes aan
met den naam Bouwlanders. Daarnaast spreekt het van de Tondaners
of Waterlanders. Dit laatste, als naam voor de bewoners der landen om
het meer van Tondano is duidelijk, immers ton beteekent menschen of
volk, en dano is water. Maar wat zijn nu Bouwlanders Hen vergelijking
met Padbrugge’s Berigt, waaraan deze beschrijving is ontleend, toont
aan, dat bedoeld worden de bewoners van het landschap Bolang, door
Padbrugge ook wel geschreven Boulan, Naar analogie met Waterlanders
worden nu de Bolangders’ eenvoudig Bouwlanders genoemd t).

Wanneer gesproken wordt van bergboeren, dient men daaronder
Alfoeren te verstaans de juiste vertaling van dezen inheemschen naam is
boschmenschen.

Niet slechts uit dergelijke linguistische raadsels, ook uit een aantal
medegedeelte feiten blijkt, dat Van Dam’s kennis van Indi, hoe groot
ze voor dien tijd ook was, toch slechts een tweedehandsche is, en dat zijn
zegslieden, hetzij uit onkunde of met opzet, hem wel eens wat op de mouw
kunnen spelden.

De Compagnie ontgon op de Westkust van Sumatra de goud- en zilver-
mijnen van Sillida. Voor het zware werk in die mijnen gebruikte zij Inland-

1) Hier volgen nog eenige voorbeelden. van dergelijke etymologien van Jan Compagnie.
Een batterij, aan den mond van de Tji-Liwoeng, waarover bij de belegering van Jacatra wordt
gesproken, heet in alle geschriften uit dien tijd Paep Jan’s batterij. Dr. J. W. IJzerman heeft
de oplossing van dien naam gevonden in de daar gelegen pabejan of tolhuis.

Voor de woning der regenten op Java bevond zich de paseban of open gehoorzaal, welko
als regel lag en nog ligt - op de aloon-aloon. Dit laatste is een groot veld, waarop wel
volksspelen en met name paardenrennen gehouden werden. Dit is vermoedelijk de oorzaak,
dat verschillende auteurs de paseban omdoopen. in passeerbaan.

Ds. Arnoldus Montanus, die nooit buiten Nederland geweest was, en niettemin enkele
belangrijke werken schreef over Indi en Japan, noemt den bovengenoemden Maleischen
vorst Joan de Pattuan. En als hij spreekt van koeltjes, bedoelt hij daarmee geen. verfrissching
aanbrengende windjes, maar koelies of sjouwerlui, terwijl sacje de schrijfwijze is voor den
vationalen Japanschen drank sake.
