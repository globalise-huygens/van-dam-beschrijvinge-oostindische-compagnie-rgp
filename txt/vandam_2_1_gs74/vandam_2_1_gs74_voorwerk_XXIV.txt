XXIV INLEIDING.

te gaan, waar zich zeker schip bevond, of welke reizen het heeft gemaakt.
Evenzoo zal men de namen aantreffen van de voornaamste voortbreng-
gelen der behandelde streken, als diamanten, goud, kruidnagelen, muskaat-
noten, peper, sago, zijde en dergelijke, welke van beteekenis kunnen zijn
voor hem, die de economische zijde van â€™s Compagnies werkzaamheid
wenscht te bestudeeren.

Zending, missie en alle mededeelingen, aangaande de verspreiding
van den Christelijken godsdienst onder de inheemsche bevolkingen, zijn
samengevat onder het hoofd Christendom.

Evenals dit met de beide reeds verschenen deelen van deze uitgave
het geval was, zijn ook nu de minder bekende uitheemsche woorden en
technische termen in een glossarium bewerkt.

Het is den uitgever ten slotte een aangename plicht, opnieuw dank-
baar gewag te maken van bij de bewerking ondervonden belangstelling
en voorlichting. In de eerste plaats geldt dit den heeren Dr. N. Japikse,
directeur van het Bureau der Rijks Geschiedkundige Publicatin, en Prof.
Dr. S. van Brakel, toezichthoudend lid, wier ambtelijke bemoeienis op
even vlotte als aangename wijze geschiedde. Prof. Dr. J.J. L. Duyvendak
had de vriendelijkheid, zijn zeer gewaardeerde voorlichting te verleenen
bij het verklaren van een aantal Chineesche woorden en titels, terwijl de
heer A. O. van Kerkwijk, directeur van het Koninklijk Penningkabinet,
zoo welwillend was, deskundige inlichtingen op het terrein van het munt-

wezen te verschaffen.
