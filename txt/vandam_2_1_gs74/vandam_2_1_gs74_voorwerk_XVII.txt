INLEIDING. XVII

voorwaarden te stellen, welke zij voor zichzelf gewenscht of noodig achtten,
te meer waar, naar hun overtuiging, Japan niet is benodigt, noch om
de komste der vreemdelingen seer begerig.’ Beleefdheidshalve voegden
de gouverneurs daar aan toe, dat zij niettemin de Nederlanders en Chi-
neezen tot den handel wel wilden toelaten, omdat zij ,op een goet ver-
trouwen met peryckel over zee van verre komen.

Blijkbaar kan Van Dam er zich niet indenken, dat de Japanners de
zaak van hn standpunt bekijken en allereerst op hn voordeel lettens
hij concludeert althans met verontwaardiging dat alle de Japansche
practycken niet sooseer strecken tot voordeel van de uytlandsche han-
delaers, als wel om haer eygen beurse daeruyt te vullen.

Ook het feit, dat Japan het verst afgelegen gewest was, dat de Com-
pagnie bevoer, en dat land en volk in Europa een bizondere belangstelling
genoten wegens de zoo geheel eigen zeden en cultuur, heeft er stellig toe
bijgedragen, dit hoofdstuk tot het omvangrijkste van het geheele werk
te maken.

Omgekeerd is de belangstelling der Japanners voor alles wat Holland
en zijn bewoners betreft, zeer levendig. Uit hun vragen en opmerkingen
spreekt dikwijls een groote scherpzinnigheid, terwijl ze een ander maal
meer aan kinderlijke nieuwgierigheid doen denken. Maar wat vooral treft,
is de veelzijdigheid hunner belangstelling van godsdienst en politiek af,
tot de meest eenvoudige zaken van het dagelijksche leven toe. Zoo wen-
schen zij het verschil te weten tusschen den Roomsch-Katholieken en den
Hervormden godsdienst, en verklaren na de uiteenzetting, dat de over-
eenkomst grooter is dan het verschil. Immers beide beginnen hun jaar-
telling met Christus’ geboorte, en kennen de 10 geboden, het Vader-ons
ende gelove, den doop ende deiling van ’t brood, bybel, testament, Moyses,
propheten ende apostelen, in summa één werck.

Een ander maal informeeren zij naar de machtsverhoudingen der Euro-
peesche vorsten, naar de grootte hunner rijken en de bestaansmiddelen.
Als zij vernemen, dat Willem III in 1689 koning van Engeland is geworden,
volgt onmiddellijk de vraag, welke verandering dit in het bestuur der
Nederlanden heeft gebracht. Herhaaldelijk vragen zij naar kruyden off
medieynen, waerdoor het leven van den mensch soude kunnen werden
verlengt,’ en bestellen in 1692 een dosis sal volatile oleosum, het nieuw
uitgevonden geneesmiddel van den Leidschen hoogleeraar Frans Sylvius.
De gouverneurs van Nagasaki verzoeken, dat men haer soude willen
bestellen een expert-medicijnmeester, die hem met-eenen op de kruyden
soude mogen verstaan.’ In het algemeen is het trouwens vooral de Euro-
peesche genees- en heelkunst, die hen aantrekt. Maar daarnaast komen
onder de aangevraagde geschenken ook voor globes, atlassen, telescopen
of ,manekyckers e.d, terwijl tevens wordt gevraagd naar een glasblazer.

De belangstelling voor de zaken van het dagelijksch leven komt het
duidelijkst tot uiting in de verslagen der jaarlijksche audinties van het

HI
