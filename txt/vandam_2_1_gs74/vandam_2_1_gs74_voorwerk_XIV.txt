XIV INLEIDINGe

van den eigenlijken Archipel, en komt het Maleische Schiereiland aan de
beurt Patani, Malakka en Djohor. Bij Malakka worden de onder Atjehsche
suzereiniteit staande tinkwartieren Queda en Perak besproken. Noorde-
lijker-op gaande komen nu Siam, Kambodja, Quinam of Cochinchina,
Tsjampa of Annam, en Tonkin aan de beurt, bij welk laatste land een. be-
schrijving van de zijdeteelt gegeven wordt. Het nu volgende omvangrijke
capittel XXI behandelt Japan, en in verband met de tochten derwaarts
ook Korea en Macao. Over Japan spreken wij beneden. uitvoerigers de ge-
schiedenis der eerste veertig jaren van ’s Compagnies optreden aldaar
geeft Van Dam maar zeer fragmentarisch, en hij komt op die periode in
het volgende hoofdstuk nog weer even terug. Doch na 1649 wordt de be-
handeling veel uitvoeriger, niet alleen geeft hij verder jaar voor jaar een
overzicht dan den in- en uitvoer, met alles, wat daarmede in verband
staat, maar wij krijgen nu ook een jaarlijksch overzicht van de voornaamste
gebeurtenissen in het Japansche rijk, alsmede een verslag van de hofreizen
der Nederlandsche opperhoofden naar Yedo, loopende tot en met 1701.
Onder de vele uitvoerige’ bijlagen bij dit hoofdstuk windt men ook een
verhaal van het vergaan van het jacht de Sperwer, en de ervaringen van
de overlevenden in Korea, alsmede een beschrijving van Macao. Capittel
XXII is gewijd aan de behandeling van China en Tayoan of Formosas
het geeft een duidelijk beeld van de zeer groote moeilijkheden, welke de
Compagnie ondervond bij haar pogingen, om tot den vrijen handel in
China te worden toegelaten, wat ondanks alle inspanning niet lukte. Het
was een schrale troost, dat hier Portugeezen en Engelschen aan dezelfde
willekeur waren blootgesteld, als de Nederlanders. Ook de ongelukkige
geschiedenis van het verloren gaan van Formosa wordt in dit capittel
behandeld.

Als slot van dit eerste deel volgt nu een hoofdstuk, dat over de Phi-
lippijnen handelt. Wij krijgen den indruk, dat Van Dam dit eerst later
aan zijn werk heeft toegevoegd. Immers het volgende deel begint met
Bengalen als capittel XXIII, zoodat voor het hier beschrevene geen nummer
overblijft, in deze uitgave is het aangeduid als XXIla. Het feit, dat de
Compagnie nooit op de Philippijnen heeft gehandeld en er evenmin ooit
territorium heeft bezeten, maakt dit hoofdstuk eigenlijk overbodig. Dat
het niettemin opgenomen of later bijgevoegd is, moet waarschijnlijk daar-
door worden verklaard, dat de Compagnie eenige malen plannen heeft
opgevat, om zich van deze eilanden, althans van Manila, meester te maken.

PERSOONLIJKE INZICHTEN. Dat Van Dam zich alsregel zeer streng
aan zijn bronnen houdt, en dat in dit tweede boek wel doen moest, omdat hij
ten slotte Indié toch niet uit eigen ervaring kende, heeft het nadeel, dat wij
slechts zelden een eigen meening of persoonlijk inzicht van hem vernemen.
Waar dit echter het geval is, geeft hij blijk van een voor zijn tijd breede
opvatting, die niet schroomt eigen fouten en tekortkomingen te erkennen,
