INLEIDING. XI

dat hij bij de beschrijving van een aantal gewassen uit de Molukken gebruik
heeft gemaakt van Rumphius’ beroemd werk, dat in 1696 in manuscript
aan de Bewindhebbers was toegezonden. En bij de uitvoerige schildering
van de schipbreuk van het jacht De Sperwer, en de lotgevallen der over-
levenden in Korea - zie den tekst hierachter, blz. 588 tot 605 - heeft
Van Dam het journaal, dat de boekhouder Hendrick Hamel had samen-
gesteld, en bij zijn terugkeer te Batavia aan GG. en Rade aangeboden, op
den voet gevolgd, zonder den auteur daarbij te noemen. Hier zit niets on-
behoorlijks in, daar dergelijke gegevens niet anders zijn dan dienststukken,
waarvan een Directie naar believen kan gebruik maken.

Een andere vraag is, welke verhouding er bestaat tusschen den tekst
van Van Dam en de gedrukte bronnen van zijn tijd, waarover hij ruim-
schoots de beschikking had immers de Kamer-Amsterdam was in het
bezit van een voor dien tijd buitengewone collectie werken van kolonialen
aard, waarvan men nog thans in tal van bibliotheken de banden met het
bekende monogram aantreft. Het antwoord luidt, dat hij die werken soms
slechts aanduidt met woorden als daervan is een breet verhael met den
druck gemeen gemaeckt, daer dat omstandig is te lesen, en waeraan ick
my gedrage.’ blz. 421 hierachter - of in een gedruckt boeck van
1690 vervath blz. 514  of Seecker Spaensch autheur seyt’’
blz. 792 Regel is echter, dat hij in dergelijke gevallen zijn bronnen met
name noemt, en zoo ontmoeten wij in den tekst meermalen verwijzingen
naar schrijvers als Samuel Purchas, William Dampier en Robert Knocx,
of de Jezuieten Maffeius en Martinus Martini.

Het is hier de plaats, iets meer te zeggen over de vaak woordelijke
overeenkomst van Van Dam’s tekst met enkele vroeger of later gedrukte
Nederlandsche werken. Allereerst treft dan bij de beschrijving van de
Molukken en Ambon de onmiskenbare verwantschap met Valentijn’s werk.
Nu is dit laatste eerst vele jaren na Van Dam’s dood verschenen, terwijl
anderzijds Valentijn geen inzage van Van Dam’s manuscript kan hebben
gehad, daar dit door de Bewindhebbers angstvallig geheim werd gehou-
den, zie de Inleiding tot het eerste boek, blz. XX -. De eenig overblij-
vende mogelijkheid is dus, dat beiden op dezelfde bron of bronnen terug
gaan, en dit is inderdaad het geval. Van Dam noemt die bronnen, nml. de
rapporten van Van Speult, De Vlaming van Oudshoorn en vooral Padbrugge.
Valentijn noemt ze niet, maar het is overduidelijk, dat hij die, als zooveel
andere door hem gepubliceerde stukken, in het archief te Ambon heeft
aangetroffen en daarvan zonder bronvermelding heeft gebruik gemaakt
op de zeer vrijmoedige wijze, die men van dezen auteur kent

Minder gemakkelijk na te sporen was de oorzaak van de frappante
overeenkomst van Van Dam’s beschrijving der kantoren aan de Kust van

1) Zie het uitvoerige artikel Prangois Valentijn in deel IV der Eneyelopaedie van Ned.
Indi, en Dr HAAN, Priangan 1, personalia, blz. 270 tot 280.
