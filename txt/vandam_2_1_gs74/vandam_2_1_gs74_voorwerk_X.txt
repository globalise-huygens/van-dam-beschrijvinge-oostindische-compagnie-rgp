Xx INLEIDING,

Hetzelfde zien wij ten opzichte van Palembang, met welk sultanaat
de Compagnie reeds in 1616 in contact was gekomen. In 1619 vestigde zij
er een loge, die later wel door Coen werd opgeheven, maar zonder dat daar-
door de betrekkingen ophielden. Nederlandsche schepen bezochten geregeld
Palembang omgekeerd brachten Palembangsche vaartuigen herhaaldelijk
ladingen peper op Batavia, terwijl ’s Compagnies resident op het aangren-
zende Djambi de officieele relaties aanhield. Niettemin vangt Van Dam
zijn beschrijving van Palembang eerst aan met het jaar 1641, toen de sultan
bij contract toestemming verleende tot het bouwen van een versterkte
loge, bewapend met acht kanonnen, zoogenaamd tot eventueelen afweer
der Portugeezen.

Van enkele belangrijke centra als China, Japan, Bengalen, Ceylon en
Cormandel geeft Van Dam wel de voornaamste feiten uit de voorgeschie-
denis, maar zelfs daar is van een aaneengesloten historisch overzicht geen
sprake.

Volledigheidshalve noemt Van Dam ook die gewesten en plaatsen,
waar de Compagnie in zijn tijd niet meer gevestigd was, maar waar zij
vroeger wel vestigingen had bezeten, als Indragiri, Djohor, Quinam, Kam-
bodja, Wingurla en andere, doch hij wijdt daaraan slechts een of enkele
bladzijden.

BRONNEN. In de Inleiding tot het eerste boek hebben wij er reeds op
gewezen, hoe Van Dam, ofschoon hij nimmer in Indi geweest was, een
bewonderenswaardige kennis van land en volk dier Oostersche gewesten
bezat, grootendeels verworven, doordat hij, qualitate qua, gedurende 50
jaren alle uit Indi komende brieven en papieren had moeten doorlezen.
Hij geeft dan ook herhaaldelijk bepaalde brieven van Gouverneur-Generaal
en Rade als zijn bronnen op, en daarnaast de speciale rapporten, beschrij-
vingen en verslagen, welke de ambtenaren periodiek of incidenteel op-
stelden. Bij de Compagnie bestond het goede voorschrift, dat een aftredend
gouverneur, directeur of commandeur een memorie of informatie moest
opstellen tot voorlichting van zijn opvolger, en van deze dikwijls zeer be-
langrijke stukken heeft Van Dam herhaaldelijk een dankbaar gebruik
gemaakt. Al deze gegevens en de daarin vervatte kennis, door de ambte-
naren in hun functie verkregen, waren en bleven het eigendom van de Com-
pagnie - in den Artikelbrief werd dit voor alle zekerheid nog eens speciaal
vermeld - en als zoodanig kon Van Dam er voor een werk, dat hem ex
officio was opgedragen, naar gelieven gebruik van maken, zelfs zonder de
opstellers dier gegevens met name te noemen. Van de meeste belangrijke
stukken doet hij dit evenwel toch, en herhaaldelijk treffen wij verwijzingen
aan naar Memorién of Berigten van Van Rheede tot Drakesteyn, Padbrugge,
Van Goens en tal van anderen. Een enkele maal konden wij met zekerheid
een bepaald stuk als bron aanwijzen, dat als zoodanig door den schrijver
niet genoemd werd. Zoo is uit een vergelijking der teksten op te maken,
