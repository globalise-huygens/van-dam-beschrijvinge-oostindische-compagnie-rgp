INLEIDING.

Een algemeene inleiding tot het 2de boek van Van Dam’s Beschryvinge
is in het eerste deel van dat boek gegeven, zoodat thans kan worden vol-
staan met eenige nadere beschouwingen over den inhoud van dit deel,
dat het minst omvangrijke is van de geheele serie, maar daarom nog niet
minder belangrijk dan de andere deelen. Achtereenvolgens behandelt Van
Dam hierin de betrekkingen van de Compagnie met Bengalen, Pegu,
Arakan, Cormandel, Ceilon met Malabar en Madoera, en ten slotte Wingurla
of Vengoerla, uitsluitend dus gewesten, waar Nederland thans geenerlei in-
vloed of gezag meer uitoefent, maar die voor de Compagnie in de 17de eeuw
stellig van niet minder belang waren dan de Archipel.

BENGALEN. Van Dam bespreekt eerst enkele deelen van de inheem-
sche geschiedenis, in hoofdzaak de successie-oorlogen in het huis der
Grootmogols, omdat de Compagnie in ruime mate de nadeelige gevolgen
van dien strijd ondervond. Dan volgt een korte geschiedenis der verschil
lende kantoren, met een bespreking van de voornaamste aan- en uitge-
voerde producten, van de lusten en lasten, welke de Compagnie genoot
of te lijden had, en van haar aanrakingen aldaar met Portugeezen en Engel-
schen. Zoowel tekst als bijlagen geven tal van bizonderheden over het
voornaamste product van Bengalen, de zijde. Ook de uitvoer van katoenen
lijnwaden, salpeter en opium blijkt van belang.

Herhaaldelijk wordt in dit capittel de beschrijving afgebroken door
beschouwingen en verzuchtingen over den particulieren handel en andere
vuyligheden der ambtenaren. Niet zonder grond genoot Bengalen bij
’s Compagnies dienaren de reputatie, dat men er het snelst rijk kon worden.
En dat was de reden, dat yder maar derwaarts-aan als in een vette weyde
sogt te geraken. In verband daarmede blijkt dit gewest ook het voornaam-
ste werkterrein te zijn geweest van den Commissaris-Generaal Van Rheede
tot Drakesteyn, Heer van Mydrecht, van wiens hand wij enkele belangrijke
bijlagen aantreffen.

PEGU EN ARAKAN. De capittels over deze beide landen zijn maar
kort. In het eerstgenoemde heeft de Compagnie slechts een goede veertig
jaar, van 1635 tot 1678, eenige kantoren gehad in Arakan was ze nog
korter gevestigd, namelijk van 1625 tot 1665, en dan nog wel met eenige
