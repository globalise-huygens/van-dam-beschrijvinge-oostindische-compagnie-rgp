XII INLEIDING.

houden van eigen standpunt in zake Ceilon, ook al ging dit in tegen de zeer
redelijke bezwaren der regeering te Batavia, en al toonden de resultaten
voor ieder, die niet ziende blind was, dat men zich op den verkeerden weg
bevond.

Om den grooten invloed te begrijpen, dien Van Goens op de Ceilonsche
zaken kon uitoefenen, zal men goed. doen, zich de voornaamste perioden
van zijn diensttijd voor oogen te stellen. In 1657 vertrok hij als ,Commis-
saris, Superintendent, Admiraal en Veldoverste te water en te lande’’ naar
Voor-Indié, en ontnam begin 1658 de belangrijke plaatsen Tuticorin, Manaar
en Jaffanapatnam aan de Portugeezen. Van 1659 tot 1662 was hij commis-
garis en gouverneur van Ceilon, veroverde in die jaren Coulang en Cranga-
noor aan de Kust van Malabar, trok in 1663 van Batavia weer naar Malabar,
en nam nu het sterke Cochin. Op zijn eigen verzoek werd hij in 1664 weer
gouverneur van Ceilon en bleef dit nu tot 1672, toen hij werd opgevolgd
door zijn zoon, Rijcklof van Goens de jongere daarna was hij gedurende de
oorlogsjaren nog werkzaam als superintendent van Ceilon en Cormandel,
tot 1675, in welke jaren er op Ceilon niets buiten zijn goedvinden tot stand
kwam. Toen keerde hij naar Batavia terug, waar hij de invloedrijke functie
van Directeur-Generaal kreeg, om 4 Januari 1678 Gouverneur-Generaal te
worden, welk ambt hij tot November 1681 vervulde. Na zijn vertrek naar
Batavia bleef zijn zoon nog tot 1679 gouverneur van Ceilon, en richtte
zich in zijn bewind geheel naar de denkbeelden van zijn vader. Dit verklaart,
dat Van Dam herhaaldelijk spreekt van de beginselen der Heeren Van
Goens.’

Zij beiden, vader en zoon, waren van meening, dat Ceilon het belang-
rijkste gewest van geheel Indi was, en dat de Compagnie alleen al behoorlijk
zou kunnen bestaan, indien zij dit eiland in souvereinen eigendom bezat,
het intens exploiteerde en tot centrum maakte van de geheele handels-
beweging in Zuid-Azi. Herhaaldelijk verklaarden zij, dat Ceylon sijn
selven niet alleen met sijn inkomsten soude kunnen voeden, maer nog een
goede stuyver opbrengen’. In een persoonlijk schrijven aan de Zeventien
betoogt de vader, dat het in alle opzichten geschikter tot een rendez-vous is
dan Batavia Seker, soo in India ergens hope tot colonie is, ’t sal op Ceylon
moeten wesen, daer haer sooveel menschen kunnen erneren, als daerop
sullen kunnen wonen, sonder iets van buyten van node te hebben ....
Dit is op Batavia niet te verwaghten, daar onse colonie noyt sal gestelt
worden die brutale en bellieeuse Javanen te boven te komen, nogh in maght,
veel min in getal . . . . behalven dat het (Bataviaj een casteel is sonder
versch water, ende een stadt, die ’t selve verre buyten moet halen
’t welcke op Ceylon geheel anders gestelt is, sijnde ’t selve rondsom versien
van bequame havens, steden en castelen, alle met het versche water binnen
hare muyren, wiens inwoonders door de dienstbaerheyt der inlanders seer
wel kunnen bestaan op den lantbouw, sijnde Ceylon een beknopt eylandt,
gelegen in ’t hert van India, waarvan het sommige schryvers de navel
