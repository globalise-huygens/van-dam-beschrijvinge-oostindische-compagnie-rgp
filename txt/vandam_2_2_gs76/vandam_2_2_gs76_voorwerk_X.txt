xX INLEIDING.

onderbrekingen later nog eens van 1678 tot 1682. Dat Van Dam van deze
rijken enkele bizonderheden vertelt, is te meer welkom, daar over de
17de-eeuwsche geschiedenis dezer streken vrijwel niets van beteekenis is
gepubliceerd.

CORMANDEL. Zeer uitvoerig is het 26ste capittel, dat Cormandel
behandelt, en 147 folio’s druk beslaat. Naar de 17de-eeuwsche gewoonte
ook Havart en Valentijn doen dit wordt dit gewest verdeeld in een Zuider-
en een Noorderdeel, welke achtereenvolgens besproken worden. De geschie-
denis is hier veel ingewikkelder dan die van Bengalen, doordat aan de Kust
van Cormandel tal van koninkrijken lagen, welker vorsten herhaaldelijk
met de vreemde handelaars of met elkander in conflict kwamen. Ook
Portugeezen, Engelschen, Franschen en Denen hadden hier vestigingen of
trachtten die te krijgen, en zij droegen er door hun onderlingen naijver
toe bij, om de geschiedenis van dit gewest in de 17de eeuw tot een periode
van onrust te maken. Henige meerdere stabiliteit ontstond eerst, toen ook
deze kust onder den Grootmogol Aurengzib kwam. Het is belangwekkend
na te gaan, hoe ondanks dit alles de Nederlandsche Compagnie er in slaagde,
hier een invloedrijke en steeds steviger positie in te nemen. Haar succes-
volle krijgsverrichtingen tegen machtige Engelsche en Fransche vloten
versterkten haar prestige in hooge mate.

Het voornaamste uitvoerproduct der zeer talrijke kantoren vormden
hier de kleeden, doeken of lijnwaden, van de meest eenvoudige grove
katoenen lappen af, tot de fijnst beschilderde sitsen toe. Zij waren voor de
Compagnie daarom van zooveel belang, omdat zij ze in haar overige handels-
gebied als betaal- of ruilmiddel noodig had. Daarnaast moeten als uitvoer-
producten vooral ook indigo, diamanten, ijzer en staal genoemd worden,
terwijl de invoer hoofdzakelijk bestond uit Japansch goud, zilver en koper,
alsmede Europeesche waren.

Van oudsher was de essaieering en bewerking van goud een der speciale
bedrijven van Cormandel geweest, en de Compagnie had er een munt te
Palleacatte, even als de Engelschen te Madras, waarin uiterst bekwame,
hoewel niet steeds betrouwbare, inheemsche muntmeesters werkzaam waren.

Ofschoon niet in die mate als in Bengalen, kwamen toch ook in Cor-
mandel talrijke frauden en malversatin’ der ambtenaren voor, en ook
hier was Van Rheede tot Drakesteyn langen tijd werkzaam. Een aantal
belangrijke bijlagen, enkele weer van de hand van genoemden Commissaris,
handelen over diamanten en andere edelgesteenten, over de cultuur en
bereiding van indigo, het schilderen van sitsen, diverse methoden tot het
essaieeren van goud.

In de Inleiding tot het eerste deel van dit boek hebben wij er op
gewezen, dat er een onmiskenbare verwantschap bestaat tusschen Van
Dam’s beschrijving van Cormandel en die van Daniel Havart hierachter is
in de noten de aandacht gevestigd op een aantal dier gelijkluidende plaatsen.
