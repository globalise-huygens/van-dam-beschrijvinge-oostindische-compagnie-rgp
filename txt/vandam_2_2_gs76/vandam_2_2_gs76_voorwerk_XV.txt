INLEIDING. XV

olifanten, alsmede omstandige beschrijvingen van de paarlvisscherij en de
ingewikkelde wijzen van waardebepaling der paarlen.

WINGURLA. Het laatste capittel behandelt zeer in het kort de geschie-
denis van het kantoor te Wingurla, gelegen op de Westkust van Voor-
Indi√©, even ten Noorden van Malabar. De Compagnie vestigde er zich in
1637, hoofdzakelijk met het doel, om van-hier-uit het nabijgelegen Goa, de
hoofdplaats van het Portugeesche koloniale rijk, te kunnen waarnemen.
Tot 1678 stond dit kantoor rechtstreeks onder Batavia in genoemd jaar
werd het ondergeschikt aan Suratte. Het leverde een aantal jaren achtereen
een winst van ruim een ton gouds op. Door de onrustige politieke toestanden
werden na 1675 de winsten geleidelijk minder, en daar het kantoor door den
vrede tusschen de Compagnie en Portugal, alsmede door het feit, dat de
Compagnie de Kust van Malabar in haar bezit had gekregen, zijn beteekenis
als uitkijkpost verloren had, werd het in 1685 opgeheven.

De bewerking van dit deel geschiedde op dezelfde wijze als die der
voorgaande deelen hij elk onderwerp werd de voornaamste literatuur
aangegeven, alle cijfers werden nagerekend en eventueele vergissingen
gesignaleerd, van de talrijke genoemde personen, indien eenigszins moge-
lijk, korte biographien gegeven, terwijl de in den tekst voorkomende
vreemde woorden en technische termen in een glossarium werden be-
handeld.

Het is mij ook thans weer een aangename plicht de heeren Dr. N.
Japikse, Directeur van het Bureau der Commissie voor 's Rijks Geschied-
kundige Publicatin, en Prof. Mr. Dr. S. van Brakel, toezichthoudend lid,
dank te zeggen voor de prettige wijze, waarop zij hun ambtelijke bemoeienis
met dit werk uitoefenden.
