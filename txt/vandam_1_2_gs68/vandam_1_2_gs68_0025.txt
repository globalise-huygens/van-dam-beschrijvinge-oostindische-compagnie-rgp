no
r

NAVI de Coeos-eilanden, Ascension
en St. Helena.

van saecken, de voorste souden laten volgen, en dat om in ’t laatst van September,

of sooals men na de Caep nader soude komen te ordonneren, omtrent dese landen

te kunnen wesen.

Dat die van Ceylon geen andere schepen daar souden hebben by te voegen of
herwaarts te senden, als een kleyn scheepge of twee, met rouwe waeren ) en nodige
advysen dat op het vertreck van de voorsch. eerste schepen tot Batavia souden
hebben te divulgeren, dat geen meer schepen, als een of twee kleyne met nodige
advysen, souden laten volgen, des dat met de voorsch. eerste schepen in een
secreet briefje, in cyffer ) gestelt, souden hebben te adviseren, wat sy voor-
nemens souden mogen wesen ten aansien van de voorsch. naeschepen te doen.

De schepen ’t Wapen van Hoorn, Alphen en Constantia, den 8en October 1667
van Batavia herwaarts-aan vertrocken en den 17 daaraan gekomen. sijnde op de
Zuyderbreette van 10 gr. 38 min, hebben haar den 18den des ’s morgens ver-
toont de Zuydelijckste van de Cocoseylanden, en sijn benoorden de Zuydelijckste
omgelopen, wel 12 13 in ’t getal wesende, vol met coscosboomen beseth, en
meest met een witte voorstrant, sooals het sigh liet aansien, wel en bequaem
om met vaartuygen aan te komen. Op den middagh de Westelijekste van de
Zuydelijekste eylanden Zuydt-Oost, omtrent drie mylen van haar hebbende,
sagen in 't omseylen van deselve de Noordelijckste, mede in ’t Noorden 3 4 mylen
van haar leggen, soodat se tusschen beyde deur liepen 2).

De voorsch. schepen, in Februario daaraan het eylant Ascension aangedaan
hebbende, om te ondersoeken of en wat levensmiddelen en water daar te vinden
of te bekomen soude mogen wesen, naedat sy te samen de visite daarop hadden
gedaan, hebben niet als een droevige woestyne gevonden, sonder eenigh het minste
water, alleenlijck wat visch en schildtpadden.

In oude of voorgaende tyden hebben de schepen, uyt Oost-Indin komende,
doorgaans het eylant St. Helena, de naem gekregen hebbende, omdat de Spangiaar-
den dat gevonden hebben den 21 May, sijnde de dagh van St. Helena , en op
16 gr. Z. breette leggende, tot een ververschplaats, en om haer van water te voor-
sien, aangedaan, selfs nadat men de Caep de Goede Hoop in besith genomen, en
sigh aldaar ter nedergestelt en een colonie opgereght hadde. Soo verre, dat men.
in ’t jaar 1672 geresolveert heeft, t selve voor ons mede te verseeckeren, en sigh
daar vast te maecken, gelijck dat ook is gedaan, maar ’t welck door d’ Engelsche
ons in ’t volgende jaar 1673 weder is afgenomen, die haar daar ter neder geseth
en een sterckte gemaeckt hebben, gelijck ’t selve alsnogh besitten 5), hebbende
een goede reede, en bewesten de stadt of de gedaente van dien 6), de beste anker-

1) Rouwe waren grove waren, van weinig waarde. (N. v. d. U.)

2) Cijfer’ heeft hier nog de oude beteekenis van ,geheimschrift’. (N. v. d. U.)

3) Siet het journaal in die reyse gehouden.

4) Voor ,Spanjaarden’' leze men Portugeezen’. Het eiland werd 21 Mei 1502 ontdekt
door Joo de Nova op de terugreis van Indi naar Portugal.

Zie Kern, Tinerario van J. H. van Linschoten, II, bla. 158 en Heeres, Corpus diplomati-
cum Neerl. Ind. blz. 256257. (N. v. d. U.)

5) Van Dam vertelt hier de geschiedenis van St. Helena wel zeer vluchtig. Het is een tijd
lang Nederlandsch territoir geweest en er is met de Engelschen om gestreden. Zie het in de vorige
noot genoemde contract bij Heeres en mijn artikel De Nederlanders op Sint-Helena in het
Koloniaal Weekblad van 24 Maart 1927. (N. v. d. U.)

6) De stad, of de gedaante van dien’ zal wel een schampere toespeling zijn op het
armelijke voorkomen van de nederzetting op St. Helena in Van Dam’s tijd. Zie de beschrijving
beneden. (N. v. d. U.)
