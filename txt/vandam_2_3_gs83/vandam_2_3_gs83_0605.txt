605

dar koperen muntje in Arabi  , floes. Zie aldaar.

daroga, darogha, darogos titel voor hooge ambtenaren in geheel Voor-Indié,
gouverneur van een provincie, hoofd van de munt in Suratte en Bengalen,
chef van de politie. In Perzié is darga de commandeur van een vesting.
Het is een oud woord van Mongoolschen oorsprong, dat reeds ten tijde van
Marco Polo in China werd gebruikt. Zie Hobson-Jobson in voce.

datri aarden schotel.

deftar, defter, Perzisch daftar zoowel register als kantoor of bureau, deftardr,
de man van het kantoor’ was de ambtenaar der belastingen. In Perzi was
daftar-khanch, letterlijk huis der registers’, de rekenkamer of secretarie des
konings.

derbaar, zie durbar.

deriabados of deriabadijs lijnwaden, genoemd naar de stad Deriabadis, nabij Benares.

desturie, Hindostani dastri commissieloon. In ’s Compagnies boeken kwam een
desturierekening voor.

dhotia of adhoter de lendendoek, door de leden van de hoogere kasten gedragen.
In Dekkan was dhoti de naam voor een mannenrok, in tegenstelling met
sari  vrouwenrok. Zie ook Hobson-Jobson in voce dhoty.

Djulfa of Julfas de door de Armenirs bewoonde voorstad van Ispahan, door
sjah Abbas I gesticht voor de uit Julfa overgebrachte Armenirs. Zie vooral
Hotz, Cunaeus, bla. 312313. De bewoners worden in de Nederlandsche
stukken meest Giolfalynen of Sjolphalynen genoemd.

doeekera munt in Goedjarat  f,og ropia.

dongry eenvoudige ruwe katoenen stof, gebruikt voor volkskleeding, scheeps-
zeilen en pakmateriaal. Zie II, 1.

dotia of doty ruw paklinnen, goenie of jute. De Versameling der Woorden zegt
dotis lijnwaden, ook doek voor seylen in Suratte’. Dit woord is waarschijnlijk
identiek met dhotia, hierboven.

douleth, Perzisch kanselarij. Zie hiervér op attumaed-douleth. De Versameling
der Woorden zegt Delet is een regter off regtbank tot Suratte’.

draeckenbloet sangwis draconis, bloedroode hars, bereid uit de vruchten van den
calamus draco, tot den huidigen dag gebruikt als kleurmiddel voor meubel-
makerswas en politoer. Zie het artikel Dragon’s blood bij MILBURN, Oriental
Commerce, deel II, blz. 506.

dragoman of drogman, Arabisch tardsjoemn, tolk.

drogues algemeene naam voor artikelen en medicamenten van plantaardigen
oorsprong, als gom, mirrhe, alo, benzo. De tekst hiervér, blz. 237, noemt
onder drogues ook amber, dat van dierlijke herkomst is.

dupettast lijnwaden van dubbele breedte, gebruikt als eenig kleedingstuk voor
vrouwen uit de volksklasse. Zie Hobson-Jobson in voce dooputty.

durbar, Perzisch darbr, oorspronkelijk de naam voor een koninklijk paleis, later
ook voor de gehaorzaal en speciaal voor den troon, ten slotte ook audientie
in de residentie van den Grootmogol te Agra. Zie hiervér noot 5 op blz. 65.

duwan, duan, diwan etc. titel voor hooge ambtenaren. Het Arabische diwn
beteekende oorspronkelijk register, later ook de ambtenaar, die het register
houdt, vervolgens minister, rechter, hoofd der financin, etc. Ook in ecombi-
naties komt het woord voor, in Perzi was divn-begi de titel voor den
opperrechter.
