INLEIDING XI

(16521653), daarna de gezantschapsreis van Musa Beg naar Holland
(1626 1627) en vervolgens het gezantschap van Jan Smidt uit Batavia
naar Perzié (16281630). Onder zijn Bijlagen geeft hij eerst de capitulatin
van 1629 (Bijlage III F), welke een bevestiging zijn van die van 1623
daarna geeft hij de laatste (Bijlage IV). Overigens bevat ook dit capittel
heel wat belangrijke gegevens. Aangaande het vraagstuk over het al of
niet bestaan hebben eener algeheele tolvrijheid voor de Nederlanders in
Perzi, waarover de historici het nog niet eens zijn (zie Dunlop, De Oost-
indische Compagnie in Perzi, bla. XC en volgende), constateert Van Dam,
dat de Compagnie bij de capitulatin van 1623, bevestigd in 1629, de toe-
zegging kreeg, dat zij niet een penninck meer als de costume’ zou behoeven
te betalen, maar dat, wat den in- en uitvoer der twee grootste havens,
Ormuz en Gamron, betreft, de bepalingen moesten worden vastgesteld
door den chan of hertog van Shiraz, aan wien de sjah dit gebied had afge-
staan. En deze autoriteit heeft bij mandament van Juni 1624 (hierachter
blz. 381332) de Compagnie volledig vrijgesteld van alle betaling van in-
en uitvoerrechten. Aangezien nu de Compagnie uitsluitend Gamron ( Ben-
der Abbas) als haven gebruikte, genoot zij dus inderdaad tolvrijheid voor
in- en export, niet evenwel bij het vervoer buiten de grenzen van Shiraz en
langs de wegen van het koninkrijk, waar zij de gewone tollen. of raderijen
betalen moesten. Dat de vrijdom van in- en uitvoerrechten op Gamron
werkelijk is toegepast, blijkt uit de moeilijkheden, daarover gerezen met de
Engelschen in 1654. Dezen hadden namelijk in 1622 den hertog van Shiraz
geassisteerd bij de verovering van Ormuz op de Portugeezen, en daarvoor,
behalve de helft der buit, ook de toezegging gekregen van in de toekomst
de helft der tollen van Gamron en Ormuz te zullen genieten. Eerst daarna,
1624, had de hertog aan de Nederlanders vrijstelling van alle heffingen in
genoemde havens verleend, en bij de besprekingen te Westminster in 1654
beweerden de Engelschen nu, dat de hertog de Nederlanders wel dispensatie
had kunnen verleenen van zijn eigen aandeel in de tollen, maar niet van het
hunne ).

In vele opzichten toont de Perzische directie overeenkomst met die
van Suratte, de ingevoerde artikelen en producten zijn vrijwel dezelfde,
doch de uitvoer heeft hoofdzakelijk betrekking op zijde, in mindere mate
ook wol (van Kirman), wijn (van Shiraz), foa (een roode verfwortel) en
paarden. Evenals in Suratte werden ook in Perzi groote winsten behaald,
soms tot 8 tonnen gouds per jaar, maar ook hier ondervond men ernstige
moeilijkheden van de wispelturige hertogen’ en andere hoogwaardigheids-
bekleeders en eenige malen moest de Compagnie tot geweld haar toevlucht
nemen. Zoo erg waren af en toe de kwellingen, dat reeds in den bloeitijd
der Compagnie de bewindhebbers er ernstig over gedacht hebben hun vesti-
gingen in Perzié definitief op te breken, wat ten slotte eerst in de tweede

1) Zie den tekst hierachter, blz. 281.
