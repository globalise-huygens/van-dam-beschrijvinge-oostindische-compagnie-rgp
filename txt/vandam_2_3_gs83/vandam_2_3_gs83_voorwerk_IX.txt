INLEIDING

Toen in 1932 het vierde deel van de Van Dam-serie het licht zag
(2de boek, deel II), lag het volgende deel (derde of laatste deel van het
tweede boek) geheel persklaar. Maar het kon niet zoo dadelijk verschijnen
er waren. andere medewerkers, die eerst aan de beurt moesten komen. Het
zou misschien wel één of twee jaar duren voor dit deel ter perse kon worden
gelegd. Dat vond de bewerker jammer, maar het was ten slotte niet onover-
komelijk en zelfs niet onredelijk. Doch toen verscherpte zich de crisis zoo-
danig, dat ook de dienst der R.G. P. in ruime mate daaraan tol moest
betalen en voorloopig’ werd het drukken stop gezet. Eenige jaren wachtte
de bewerker geduldig, toen gaf hij den moed op en trachtte zich te ver-
zoenen met het denkbeeld dat dit werk, waarin twee jaar arbeid zat, wel
nooit meer gedrukt zou worden. In den aanvang van 1938 evenwel werd hij
verblijd met het even onverwachte als heuglijke bericht, dat op de begroo-
ting van Onderwijs, Kunsten en Wetenschappen gelden beschikbaar gesteld.
waren om weer enkele deelen van de werken der R.G.P. te doen ver-
schijnen. En toen de waarnemend Directeur van dezen dienst, Dr. H. J.
Smit, hem vroeg, of hij tijd en gelegenheid had het vijfde deel gereed. te
maken, antwoordde hij toestemmend, ondanks het feit, dat hij door andere
uitgaven wel zeer in beslag genomen werd. Daar de bewerking ruim zes
jaren oud was, moest de litteratuur worden bijgewerkt en het notenmate-
riaal hier en daar worden gewijzigd en aangevuld. Zoo is dit deel door de
omstandigheden eenigszins een ,Sorgenkind’ van ondergeteekende ge-
worden, dat echter ten slotte toch nog gezond en wel het leven heeft kunnen
ingaan.

In het thans gereed gekomen deel voltooit Van Dam zijn Beschryvinghe
der verschillende gewesten, waar de Oostindische Compagnie werkzaam was.
Achtereenvolgens behandelt hij  Suratte, Mokka en Abessini, Perzi, Java
(Mataram), Jacatra (Batavia), Bantam, Kaap de Goede Hoop en Mauritius.
Met een kort woord willen wij deze besprekingen inleiden.

SURATTE. (Hoofdstuk XXIX). Dit was voor de Compagnie een uiter-
mate belangrijke directie. Er worden groote hoeveelheden specerijen ver-
kocht, vaak ter waarde van vier vijf tonnen gouds (verkoop) per jaar.
De daarin zittende winsten zijn enorm. op kruidnagelen tusschen 900 en
1000 procent, op foelie 1260 1270, op muskaatnoten ruim 2800 procent''
