INLEIDING XII

BANTAM. (Hoofdstuk XXXIII). Van de staten in den Archipel
is er geen, die de Compagnie tot den vrede in 1684 zooveel ergernissen en
moeilijkheden bezorgd heeft als Bantam. Van Dam geeft daarvan een
duidelijk beeld, beginnende met de eerste aanrakingen door De Houtman
en eindigende met de vestiging van het monopolie der Compagnie en de
uitwijzing der Engelschen aldaar in 1684.

KAAP DE GOEDE HOOP. (Hoofdstuk XXXIV). Zooals de vesti-
ging aan de Kaap, door klimaat en bestemming, sterk afweek van de
Indische residenties der Compagnie, zoo maakt ook deze beschrijving wel
een heel anderen indruk dan de voorafgaande capittels. Er blijkt duidelijk
uit, dat Bewindhebbers deze nederzetting uitsluitend beschouwden als een
noodzakelijk ververschingsstation op de reizen naar en van Indi, zoodat
de teelt van levensmiddelen en vee geen uitvoer ten doel had, maar slechts
het approviandeeren der Compagniesschepen. Ook de vestiging van vrije
koloniers’ had hetzelfde doel, en deze lieden mochten hun producten dan
ook niet op de open markt verkoopen of aan vreemde schepen leveren,
maar ze moesten ze uitsluitend aan de Compagnie afstaan tegen door deze
te bepalen prijzen. Het ligt voor de hand, dat zij op die wijze nooit tot wel-
vaart konden komen, en hun klachten zijn vele. De Bewindhebbers, gezien
hun uitgangspunt, konden evenwel moeilijk een andere taktiek volgen en
bij nader onderzoek kunnen wij hun motieven begrijpen en zelfs tot zekere
hoogte billijken, ook al lijken hunne maatregelen en voorschriften onsym-
pathiek. Zoo voelen wij het als een kruidenierspolitiek, wanneer zij de
Kaapsche autoriteiten verbieden. gastvrij jegens de schepen en opvarenden
van vreemde naties op te treden. Zij mogen in nood verkeerende concur-
renten geen drinkwater weigeren, maar wat verdere victualie, speciaal
groenten en vruchten, benevens scheepsmateriaal, betreft, moeten zij hen
op haer eygen vinnen laten dryven’’. Men bedenke daarbij echter, dat
de Kaap financieel een zware lastpost was, die in de eerste 30 jaar ruim
dertien tonnen gouds meer had gekost dan opgebracht, en dat er maar
nauwelijks voor de eigen schepen victualie genoeg was. Als goede kooplui
pasten Bewindhebbers ook ten opzichte van de Kaap het adagium toe,
dat het hemd nader is dan de rok. Niettemin bevat dit hoofdstuk veel
interessants de immigratie van landgenooten en vreemdelingen, ontdek-
kingstochten, proeven met tuin-, land- en wijnbouw en veeteelt, het op-
sporen van delfstoffen etc. geven leven aan deze periode. Opmerkelijk zijn
de doelbewuste maatregelen der Bewindhebbers om de overigens zeer
gewaardeerde Fransche kolonisten (Waldenzen) te vernederlandschen, wat
op den duur volkomen gelukt is.

Vrij uitvoerig behandelt Van Dam de ontdekkingsreizen, zoo die ter
opsporing van de koperbergen ten N. W. van de Kaap, als die ter onderzoek
van de veelgeprezen landen aan de Oostkust, bij Natal en den mond van
