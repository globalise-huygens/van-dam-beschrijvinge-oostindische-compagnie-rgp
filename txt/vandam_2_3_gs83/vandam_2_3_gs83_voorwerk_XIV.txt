XIV INLEIDING

de Rio de la Goa, bekend geworden door de geredden bij de schipbreuk
van de Stavenisse. Onder de Bijlagen vinden wij twee uitvoerige instructies
voor een slavenhaler, belangrijke tabellen van de aantallen kolonisten en
beestiael’’ in verschillende jaren, en een uittreksel uit het Daghregister
van der Stel, gehouden op zijn reis naar de Koperbergen.

MAURITIUS. (Hoofdstuk XXXV). In een 18-tal bladzijden volgt
ten slotte een overzicht der geschiedenis van de Nederlandsche vestiging
op Mauritius en een beschrijving van dit eiland. De verwachtingen aan-
gaande deze kolonie waren aanvankelijk hoog gespannen, doch liepen
weldra op een teleurstelling uit, wat uitsluitend te wijten was aan de
stiefmoederlijke wijze, waarop Bewindhebbers dit schoone eiland behan-
delden. Met onderbreking van 1658 tot 1663 heeft de Compagnie Mauritius
van 1638 tot 1710 geoccupeerd.

De bewerking van dit deel geschiedde volgens dezelfde beginselen als
de voorgaande deelen alle door Van Dam gegeven cijfers werden gecon-
troleerd of nagerekend, van alle genoemde personen zoo mogelijk een
korte biographie gegeven, bij elk onderwerp de voornaamste literatuur
genoemd. Eenigen tijd heeft de bewerker zich afgevraagd of de niet geringe
tijd en moeite, noodig voor de samenstelling van een glossarium, niet beter
konden worden besteed. Van enkele tot oordeelen bevoegden ontving hij
evenwel zoodanige bewijzen van waardeering voor dit onderdeel der Van
Dam-uitgave, dat hij ook thans weer een glossarium heeft samengesteld.

Deze inleiding mag niet eindigen zonder dat de bewerker zijn harte-
lijken dank uitspreekt jegens den Waarnemend Directeur van het Bureau
der Rijks Geschiedkundige Publicatin, Dr. H. J. Smit, die de prettige
samenwerking, door ondergeteekende steeds van Dr. N. Japikse onder-
vonden, geheel op dezelfde wijze voortzette.

Voorjaar 1939. F. W.S.
