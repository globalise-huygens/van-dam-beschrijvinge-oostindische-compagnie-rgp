XII INLEIDING

helft van de 18de eeuw zou geschieden. Trouwens, deze directie bracht de
bewindhebbers nog andere zorgens ze was berucht door de knoeierijen van
de dienaren der Compagnie. Reeds de grondlegger van den Nederlandschen
handel in Perzié, Huybert Visnich, heeft zich ten koste van de Compagnie
verrijkt.

Nadrukkelijk moge er hier op gewezen worden, dat tweemaal een Per-
zisch hoogwaardigheidsbekleeder met gevolg geruimen tijd in de Neder-
landen vertoefde, en wel de ambassadeur Musa Beg in 1626 en 1627 en de
envoyé’ Opandi Bogos in 1691. Vooral de aanwezigheid van den eerste,
die met zijn gevolg in nationale kleederdracht de voornaamste plaatsen
van de Nederlanden bezocht, heeft grooten invloed geoefend op de schil-
derkunst.

JAVA. (Hoofdstuk XXXI). Hoewel ook de beide volgende hoofd-
stukken over Java handelen, althans over deelen daarvan, vindt men hier
een beschrijving van dat eiland in het algemeen, waarbij Van Dam de be-
kende publicatie van Rijcklof van Goens, ,Corte Beschryvinge van ’t eyland
Java’, op den voet volgt, en zich dus, evenals Van Goens, in hoofdzaak met
het rijk van Mataram bezighoudt. Ook voor de jaren na 1656, in welk jaar
Van Goens zijn Corte Beschryvinge aan de Bewindhebbers overhandigde,
beperkt Van Dam zich tot de relaties der Compagnie tot Mataram en be-
handelt o.a. uitvoerig den opstand van Taroena Djaja. In een Bijlage
volgt dan een beschrijving van de hoofdplaats Mataram en van de zeden
en gewoonten der Javanen. Ook dit is weer, zonder eigenlijke bronvermel-
ding, ontleend aan een geschrift van Van Goens en wel de ,Javaense
Reyse, gedaen van Batavia over Samarangh na de Konincklycke hoofd-
plaets Mataram... ’’, eveneens in 1656 aan de Bewindhebbers over-
handigd. Herhaaldelijk zegt Van Dam wel, dat de Heer Van Goens dit of
dat opmerkte of ondervond, maar hij noemt hem nergens als zijn bron.
Wij hebben er vroeger al eens op gewezen, (Tweede boeck, deel TI, bla. XI
en XII) dat dit het goed recht van den advocaat der Compagnie was, te
eer, waar zijn boek niet voor publicatie was bestemd. Overigens was Van
Goens de eenige grondige kenner van het Javaansche keizerrijk en herhaal-
delijk treft het ons, hoe groot zijn belangstelling voor en kennis van land
en volk waren.

BATAVIA. (Hoofdstuk XXXII). Voluit luidt de titel van dit
capittel ,Het Koninckrijck van Jacatra en in hetselve de stadt Batavia’.
Als men van een tijdgenoot, die alle bronnen tot zijn beschikking had,
nu eens een van leven tintelende beschrijving van het 17de-eeuwsche
Batavia verwacht, zal men diep worden teleurgesteld. Het hoofdstuk be-
perkt zich tot een geschiedenis van de stichting der stad en van de beide
belegeringen door Mataram in 1628 en 1629.
