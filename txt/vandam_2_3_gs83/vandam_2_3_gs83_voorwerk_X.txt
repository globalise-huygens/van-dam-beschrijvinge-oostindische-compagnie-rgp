X INLEIDING

Maar ook de invoer van andere producten is van beteekenis, met name
Japansch staafkoper, ivoor, koraal, poedersuiker en tal van andere Indische
en Europeesche producten.

De uitvoer is eveneens van buitengewoon belang en betreft in de eerste
plaats lywaten’, allerhande doeken en kleeden, waarvan verbazingwek-
kende hoeveelheden worden ingekocht, verder ook indigo, lak, tarwe
en zeep.

De groote winsten op dit kantoor verkreeg de Compagnie echter niet
zonder moeite, daar de Mogolders’ lastige en hebzuchtige heerschers
waren, die gebrek aan moed vergoedden door sluwheid en onberekenbaar-
heid. De gouverneurs van Suratte waren slechts dan redelijk voor de
Hoedendragers’ ( Europeanen), als die de tanden lieten zien. Dat deden
ze dan ook wel af en toe, maar ze gingen er niet spoedig toe over, daar ze
uitsluitend ter wille van het lieve geld gekomen waren en, zoo lang dit ver-
diend werd, veel verdroegen. Men zal niet zonder verbazing lezen aan. welke
vernederingen speciaal de Engelschen nu en dan hebben blootgestaan.

Een appendix bij dit hoofdstuk geeft een overzicht van de geschiedenis
der Grootmogols en een, eenigszins primitieve, beschrijving van de verschil-
lende godsdiensten in hun rijk. Onder de Bijlagen is een uitvoerige en
belangrijke, schoon wel zeer breedsprakige, beschrijving van de indigobe-
reiding. Overigens hebben de meeste Bijlagen betrekking op de zaak van
Pieter van Helsdingen, den querulanten fiskaal-independent van Suratte,
die, bevangen door een soort Tropenkoller, met iedereen, zelfs met de
Hooge Regeering te Batavia en Heeren-XVII in het vaderland, ruzie maakte,
en welke zaak Van Dam, die toen al een oud man was, zich klaarblijkelijk
zeer heeft aangetrokken.

MOKKA EN ABESSINIE. (Hoofdstuk XXIX-A). Van Dam brengt
de beschrijving van deze beide gewesten onder in een afzonderlijk hoofd-
stuk, dat hij als XXIX-A aanduidt. Hij doet dit, omdat ’s Compagnies
handel op de Roode Zee onder het directoraat van Suratte behoorde en dus
eigenlijk in hetzelfde hoofdstuk XXIX behandeld diende te worden, maar
toch in vele opzichten op zichzelf stond. Dit hoofdstuk is interessant en in
zeker opzicht zelfs actueel, het geeft namelijk ook een overzicht van onze
kennis van en onze relaties met Abessini in de 17de eeuw. Onder de Bij-
lagen vindt men een belangwekkende beschrijving van Mokka en den handel
aldaar in 1623, benevens verschillende documenten met betrekking tot de
drie gezantschappen van den ,keyser van Habessina’’ aan de Hooge
Regeering te Batavia.

PERZI. (Hoofdstuk XXX). Dit hoofdstuk is methodisch heel
zwak. Na een korte inleiding geeft Van Dam tamelijk uitvoerig de geschie-
denis van het gezantschap onder Joan Cunaeus van Batavia naar Perzié
