XIV INLEIDING.

uit Batavia en de Voorindische kantoren, die een z.g. directe bezending
hadden. Op enkele dezer onderwerpen komen wij zoo dadelijk nog terug.

In de kringen der Compagnie hechtte men blijkbaar groote waarde aan
de ambtelijke hirarchie, want Van Dam geeft van tal van ambtenaren aan
hoedanigh haer rangh is gereguleert’’ en waar elk zijn zitplaats heeft, niet
slechts in publique bijeenkomsten, maar zelfs in de kerk' Wij ontkomen
niet aan den indruk, dat men in dit opzicht in Indi het Moederland verre
vooruit was, d.w.z. reeds verder was gevorderd in de richting van de
18de eeuw. Het was met die rangorde een ingewikkelde geschiedenis, die
dikwijls aanleiding moet hebben gegeven tot conflicten tusschen lieden, die
zich in hun eer getast waanden. Wie buiten dergelijke ruzietjes wenschte te
blijven, moest precies weten wat een ander toekwam, welke functie hij
bekleedde of bekleed had en welke eereambten hij vervulde. Zoo moest
b.v. een kapitein van de Bataviasche burgerschutterij, als hij soms tevens
Schepen was, plaats nemen tusschen de Schepenen, die naar ouderdom van
rang werden geplaatst. Was hij echter geen Schepen, doch vervulde hij
wel een ander openbaar ambt, dan zat hij ter linkerzijde van den jongst
in dienst zijnden Schepen. Wanneer hem echter het ongeluk trof geen
enkele andere openbare functie te bekleeden en hij dus slechts burger
(partuklier sadja) en kapitein van de schutterij was, dan kreeg hij zijn rang
naast den jongsten oud-Schepen, welke oud-Schepenen op hun beurt weer
beneden de in dienst zijnde Schepenen zaten'

Het zal menigen lezer treffen, dat Van Dam minstens evenveel aandacht
schenkt aan de kosten, waarop deze colleges en ambtelijke kopstukken de
Compagnie komen te staan, als aan hun werkkring en beteekenis. Daarvoor
is een grond of verontschuldiging aan te voeren in de jaren, dat de advocaat
aan zijn Beschryvinghe werkte, was hij van alle andere werkzaamheden
ontslagen, maar maakte hij nog wel deel uit van de Commissie van Redres
ende Mesnagie’’, door de Kamer-Amsterdam ingesteld om te zoeken naar
middelen ter bestrijding van de angstwekkend-groeiende uitgaven in Indi.
In dit verband verdienen dan ook zijn beschouwingen over de financin
in dit deel de bijzondere aandacht.

Dat het geldelijk beheer bij de Compagnie een uiterst zwak punt was,
is reeds duidelijk geworden uit het eerste deel der Van Dam-serie, en wel bij
de bespreking van de wonderlijke politiek ten aanzien van de uytdeylingen’’
(dividenden), de uitgifte van obligatin en het opnemen van anticipatie-
penningen. Thans wordt dit ook op een geheel ander gebied gedemonstreerd.
Hoe ongelooflijk het klinken moge, uit het 19de capittel blijkt onomstoo-
telijk, dat noch de Bewindhebbers in patria, noch de regeering in Indi
wisten, hoe rijk hun Compagnie was. Wel maakte de boekhouder-generaal
te Amsterdam jaarlijks een generale staet’ ( balans) op van de bezit-
tingen en schulden in Nederland en deed zijn Bataviasche collega dit van de
