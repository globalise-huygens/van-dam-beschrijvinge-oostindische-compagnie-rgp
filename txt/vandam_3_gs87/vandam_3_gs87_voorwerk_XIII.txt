INLEIDING

Het hierbij ingeleide deel van Pieter van Dam’s Beschryvinghe is het
derde boek, uitmakende het zesde deel van de geheele reeks. Ongetwijfeld
is het t belangrijkste van de serie, zeker uit administratief en bestuurs-
rechtelijk oogpunt. Immers het geeft een uiteenzetting van de wijze, waarop
bestuur en administratie van de Compagnie in Indi waren ingericht, en
behandelt daarbij de verschillende colleges van bestuur en rechtspraak, hun
samenstelling en ambtsgebied. Ook de verschillende hooge en lagere functio-
narissen passeeren de revue, met een korte uiteenzetting van hun ambtelijke
werkzaamheden, gage en traktement. Onder dit laatste verstond men de
naast het salaris uitgekeerde levensmiddelen-rantsoenen enfof kostgelden.

Zoo komen dan achtereenvolgens in behandeling de Gouverneur-
Generaal, de Raad van Indi, de Directeur-Generaal, de Generale Secretarie,
Gouverneurs, Directeuren, Presidenten, Commandeurs, etc. van de Buiten-
kantoren, de Raad van Justitie te Batavia, met den Fiskaal van Indi en
den Waterfiskaal, de Schepenbank te Batavia, met de daaronder sorteerende
subalterne colleges en ambtenaren Weeskamer, Commissarissen van
Huwelijksche en Kleine Zaken, Baljuw, Landdrost, Heemraden, Boedel-
meesteren, Regenten van het Spinhuis en van het Lazarushuis etc., Schut-
terijen, Wijkmeesters, Chineesche officieren. Vrij uitvoerig is Van Dam
over de ambtenaren en colleges tot visitatie van de administratin, zulks
in verband met zijn verzuchtingen over den particulieren handel, waarover
beneden nader. Naar aanleiding hiervan bespreekt hij dan ook de uitzending
van een Commissaris-Generaal en van Independente Fiskaals naar de
Buitenkantoren. Dan volgen de Opperkooplieden van het Kasteel (een
eerste en een tweede), de Boekhouder-Generaal, de Visitateur-Generaal, de
plannen tot stichting van een Rekenkamer (waar het niet toe gekomen is),
de Algemeene Ontvanger, de Sabandaar en de Licentmeester, de Equipage-
meester, de Constabel-majoor, de Fabriek (hoofd van ’s Compagnies am-
bachtskwartier), de verschillende bureaux, werven, magazijnen en verderen
ommeslag te Batavia, een verhandeling over de slaven en lijfeigenen der
Compagnie, de personeelsformaties bij de militie, de medische verzorging,
de zielsverzorging of het ecclésiastique, de Buitenkantoren, etc. Van veel
belang zijn de beschouwingen over de financieele positie van de Compagnie,
over het instituut der vrijburgers, over den particulieren handel en de
maatregelen daartegen, over het redres en de mesnagie’, de regeling
omtrent de prijsgoederen en de voorschriften aangaande de retourschepen
