INLEIDING XI

Zijn verwantschap tot de Amsterdamse regenten-families zal zijn sympathie
eerder getrokken hebben naar de zijde der Staatsgezinden dan naar die der
Oranjepartij, maar daar de Compagnie buiten de politieke strijd moest
blijven, moest Van Dam als haar trouwe dienaar dit ook doen. Toen in 1672
Prins Willem III te Amsterdam als stadhouder werd ontvangen, het Heuwig
Edict was herroepen en tal van personen, die aan het uitvaardigen daarvan
hadden medegewerkt uit hun betrekkingen werden ontslagen, zien wij
P. van Dam als een der eersten, namens de Compagnie, bij de Prins zijn
opwachting maken. Hij behoefde niet als Hans Bontemantel en vele anderen
gezuiverd’ te worden, maar kon in functie blijven.

Hoe moeilijk het dus moge blijven tot een conclusie te komen omtrent
de persoonlijke houding van Van Dam ten opzichte van Kerk en politiek,
één ding is zeker, dat hij voor alle dingen de trouwe dienaar der Compagnie
bleef en dat hij zijn positie als zodanig in geen enkel opzicht in gevaar wilde
brengen. Valt deze trouw aan een instelling, in wier dienst hij zulk een groot
deel van zijn leven had doorgebracht, te waarderen, deze had hem niet
mogen verblinden voor haar gebreken en hem nog veel minder er toe mogen
brengen haar handelingen in strijd met de waarheid, te verdedigen.

Hiermede staat in verband dat in de beschouwingen en uiteenzetingen
van Van Dam in dit zijn vierde boek, zorgvuldig alles, wat minder eervol
was voor de naam der Compagnie, met de mantel der liefde bedekt wordt.

Een voor het aanzien en prestige der Compagnie zo bedenkelijke gebeur-
tenis als het verlies van Formosa, dat gepaard ging met de vernietiging van
in opkomst zijnde bloeiend Protestants kerkelijk leven, wordt slechts ter-
loops even genoemd, alsof dit de meest gewone zaak ter wereld was. Zou
hierbij een enkel woord van waardering en medegevoel voor de predikanten,
die als martelaars hun leven lieten bij dit beleg en deze verovering, niet op
zijn plaats zijn geweest Dit zou een welkome tegenstelling hebben kunnen
vormen tot de klachten over de predikanten, die in dit boek herhaaldelijk
voorkomen.

Zeer zeker bestond er aanleiding tot zulke klachten, maar waarom roert
Van Dam daarbij in het geheel niet de vraag aan, hoe het kwam dat Indi
geen betere predikanten kreeg. Op deze vraag had het antwoord zeer zeker
moeten luiden, dat hier de schuld voornamelijk bij de Compagnie lag, die
hardnekkig bleef weigeren te voldoen aan de voortdurende aandrang van
kerkelijke zijde om het onverantwoordelijk en ontijdig gesloten Seminarium
Indieum te Leiden te heropenen. Dit Seminarie Walaeus had met een zeer
bescheiden opzet in de tien jaren van zijn bestaan aan de Indische Kerken
enige voortreffelijke predikanten bezorgd. Doordat de Compagnie daar-
mede de keus der leerlingen grotendeels uit handen moest geven en predi-
kanten kreeg, die niet zo onderworpen en kneedbaar waren, als zij dit wenste,
moest dit seminarie verdwijnen. Hierdoor is aan de Kerken in Indié een
onberekenbare schade toegebracht. Het valt niet te verschonen, dat men
bij Van Dam geen spoor ontdekt van de erkenning ener zo kapitale fout.
