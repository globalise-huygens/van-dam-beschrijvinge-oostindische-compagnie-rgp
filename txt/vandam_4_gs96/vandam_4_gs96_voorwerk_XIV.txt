XIV INLEIDING

Voor de samenstelling van dit Vierde Boek had de schrijver in de eerste
plaats nodig, dat uit de resoluties van de H.H, XVII, de op kerkelijke
zaken betrekking hebbende, bij elkander werden gebracht. Daaraan danken
wij de reeds genoemde bundel Resolutin van de Seventiene rakende het
Kerkelijke, beginnende den 27 Februari 1603 en eindigende 28 Aug. 1671’,
uitgegeven in deel I van Bouwstoffen voor de Gesch. der Prot. Kerk in
N. 1 van J. Mooij. Tevoren waren gedeelten hiervan uitgegeven in het
Archief voor de oud-Hollandse Zending’ van J. A. Grothe.

In het eerste deel van het hoofdstuk van dit Boek worden aan de hand
dezer resoluties de bemoeiingen besproken, die de H.H. XVII met kerke-
lijke zaken hebben gehad. Men krijgt de indruk, dat een dergelijke werkwijze
de schrijver weinig bevredigde en hij daarom op blz. 27 een andere weg heeft
ingeslagen en is overgegaan tot een bespreking van de verschillende moeilijk-
heden, in de loop der jaren tussen de Kerken en de Compagnie gerezen.
Dan komen vragen en kwesties aan de orde, in wier behandeling hij waar-
schijnlijk een belangrijk aandeel heeft gehad. Dit tweede deel van het hoofd-
stuk is ongetwijfeld belangrijker dan het eerste.

Onder de 58 bijlagen van het hoofdstuk, waarvan er enkele uit meer-
dere nummers bestaan, zijn er 19, die elders reeds werden uitgegeven, het-
geen bewijst, dat er voor de kennis der geschiedenis belangrijke stukken
onder zijn. Indien dit niet in strijd zou zijn met een voor deze publicaties
aangenomen gedragslijn van niet uit te geven, hetgeen reeds gepubliceerd
werd, zou de bewerker gaarne alle bijlagen in deze uitgave hebben op-
genomen. Dit zou het grote voordeel hebben opgeleverd een aantal waarde-
volle stukken, thans opgenomen in een aantal verschillende uitgaven, in
één boek te kunnen aanbieden, wat het raadplegen daarvan zoveel zou ver-
gemakkelijkt hebben. In dezen heeft de bewerker zich node moeten onder-
werpen aan voorschriften, die thans door de sterk gestegen kosten van druk-
werk, strenger dan tevoren moeten worden gehandhaafd.

In de keus dezer bijlagen is weinig systeem te ontdekken. Deze had
veel oordeelkundiger kunnen en moeten geschieden. Hoewel dit soms te
betreuren valt, zo is het toch begrijpelijk, dat uit de vele officile en semi-
officile stukken alleen die delen genomen werden, die op kerkelijke zaken
betrekking hadden. Minder verklaarbaar is echter, dat er bijlagen zijn,
naar welke in het hoofdstuk niet verwezen wordt, dat andere er slechts in
een zeer verwijderd verband mede staan en dat er duplicaten onder voor-
komen. Veel bedenkelijker is, dat tal van stukken ontbreken, die voor het
recht verstaan van het hoofdstuk schier onmisbaar zijn. Een poging om deze
fouten te corrigeren, lag niet op de weg van de bewerker dezer uitgave.
Alleen heeft hij getracht door het opnemen van een zestal supplement-
bijlagen dit gemis een weinig te vergoeden, maar ook hierin werd. getracht
de grootst mogelijke beperking in acht te nemen.

Blijkbaar heeft Van Dam bij dit deel van zijn arbeid. veel overgelaten.
aan medewerkers, die voor een taak als deze niet berekend waren. Zelfs een
