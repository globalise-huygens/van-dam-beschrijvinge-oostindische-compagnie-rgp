90

mijne lust en genegentheyt heb nu daarin geboet). Dogh met insight, dat ick
t'avont of morgen daarmede dienst magh doen, en hebbe in dit werck gecontinu-
eert tot den 4 October ’42, terwelcker tijt dat ick van Paliacatte gescheyden ben,
door de heer Generaal na Batavia sijnde geroepen om den Portugeschen. dienst
aldaar nevens den Nederduytschen te bedienen. Dogh vermits dat mij op Batavia
de gelegentheyt gantsch was afgesneden en niet meer en konde in dat werck
vorderen, soo heeft het mij goetgedagt iets aengaende die materie voor den dagh
te brengen.

De materie die ick daartoe verkosen hebbe, is van het leven en den omme-
ganck der Bramines. Dit tractaet) sende ick over aan U Ed. Agtb. onder de
papieren van d'Ed. heer Generaal, aan wien het tot dien eynde ter hant gestelt
hebbe, en versoeck mits desen, dat het U Ed. Agtb. gelieven door den druck
gemeen te maecken, mits dat vertrouw, dat dit gemelte tractaat des weerdigh
geoordeelt sal worden, hetwelck effect sorterende, sullen bij gelegentheyt nogh
verder onse genegentheyt om andere te dienen betonen in ’t ontdecken der dwase
heydensche dwalingen.

Desen jaere komen oock over aan de classe van Walcheren, nevens den
kerckelijeken brief, eenige Psalmen, welcke door mij in ’t Portugeesch tot dienst
der Portugesche gemeynte in dit Indién gestelt zijn), hier op Batavia werden
deselve volgens goetvinden van den kerckenraat en approbatie van de heer
Generaal in de kercken voorgesongen, en tot dien eynde hebbe oock een copie na
Malacca gesonden, gelijck oock na Paleacatte geschieden sal, welck de gemeynte is,
die iek omtrent de tien jaer bedient hebbe, vertrouwe dat Uw Aghtb. sult bevor-
deren, dat se met den eersten gedruckt werden.

Den staet en gelegentheyt der kercke en is niet noodigh, dat ick aan Uw
Aghtb. schrijve, dewijl datselve wijtlopigh in de kerckelijcke missive geschiet,
dierhalven soo laete dit berusten, Godt de Heere neme Uw Aghtb. in Sijne bescher-
minge en opsight. Actum Batavia den 18 December 1643. Onderstont Uwen
dienstbereyden dienaar in Christo, was geteeckent Abrahamus Rogerius 4).

1) Den lust boeten’’ is een 17de eeuwse uitdrukking voor de begeerte stillen’.

2) Dit was het manuscript van het boek Gentilismus Reseratus’, dat in 1651 na de
dood van de schrijver (overl. 1649) te Leiden werd uitgegeven. In hetzelfde jaar verscheen
te Amsterdam een vertaling in het Nederlands ,Open deure tot het verborgen Heydendom’.
Dit boek bevat een beschrijving van de godsdienst der zuidelijke Hindoes, die tot op deze
tijd waarde heeft behouden. Er zijn vertalingen van in het Duits en in het Frans ver-
schenen.

3) Deze berijmde Portugese Psalmen werden te Batavia in de Portugese diensten
gebruikt. Zij werden in 1643 naar Nederland gezonden om te worden gedrukt (Bouwst. L
blz. 656657).

4) Ds Abraham Rogerius was een kwekeling van het Seminarie Walaeus. Hij was van
1632 tot 1642 predikant te Palliacatte op de kust van Coromandel, kwam toen te Batavia
en werd daar in 1644 rector van de Latijnse school, keerde in 1647 naar Nederland terug,
waar hij in 1649 overleed (zie verder B.W., Bouwst. I, P. K. enz.).
