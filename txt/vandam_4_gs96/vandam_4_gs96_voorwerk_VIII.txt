VI INLEIDING

Uit de Resolutin van de Seventiene, rakende het kerkelijke, beginnende
27 Febr. 1603 en eindigende 28 Aug. 1671, welke Van Dam blijkbaar heeft
laten aanleggen met het oog op het schrijven van dit Vierde Boek. Dit is in
zijn publicaties het enige, waarbij Mooij met het door Van Dam bewerkte
terrein rechtstreeks aanraking heeft. Van Dam stelde zich echter niet ten
doel een geschiedenis van de Indische Kerk te schrijven, maar moest een
overzicht geven van de bemoeiingen der O. IL. Compagnie met kerkelijke
zaken. Hier komen wij dus in aanraking met een speciale zijde der Indische
kerkgeschiedenis, die voor de kennis daarvan van groot belang is, maar door
andere publicaties geenszins overbodig wordt gemaakt.

Daar door het in 1946 door enkele Kerkhistorici opgericht Kerkhisto-
risch Gezelschap het gemis van dit Vierde Boek van de serie Van Dam
gevoeld werd, heeft dit zich gewend tot de Rijkscommissie voor Vader-
landse Geschiedenisâ€™ met het verzoek te overwegen, of er naar hare mening
geen termen aanwezig waren alsnog de uitgave daarvan te bevorderen.
Een en ander heeft er toe geleid, dat 29 Nov. 1949 door de Regering aan
de huidige bewerker de opdracht verleend is, zich met het verzorgen dezer
uitgave te belasten. Deze heeft daarin toegestemd, niet zonder enige aarze-
ling met het oog op zijn leeftijd.

Bij uitvoerige biographische gegevens omtrent Pieter van Dam heeft
Dr Stapel (zie de inleiding tot het eerste boek dezer serie) gebruik kunnen
maken van de zeer nauwkeurige en uitvoerige naspeuringen van de in 1951
overleden oud-generaal W. E. van Dam van Isselt, die Pieter van Dam
onder zijn voorzaten mocht rekenen. Bij dit hoofdstuk echter zou men zich
gaarne meer in het bijzonder rekenschap kunnen geven van de persoon-
lijke houding van Pieter van Dam tegenover godsdienst en Kerk. Hier-
omtrent deelt generaal Van Dam van Isselt zeer weinig mede en Dr. Stapel
kon daaraan nagenoeg niets toevoegen. Bovendien blijken bij nader onder-
zoek deze gegevens grotendeels van onjuiste praemissen uit te gaan en
niet aanvaardbaar te zijn. Zij komen hierop neer, dat P. van Dam van huis
uit Remonstrant zou zijn geweest. Als voornaamste bewijs wordt daarvoor
aangevoerd de Remonstrantse sympathien zijner ouders en het feit, dat de
kinderen uit zijn eerste huwelijk Remonstrants gedoopt zijn. Omstreeks de
tijd van zijn tweede huwelijk in 1666 zou hij tot de Hervormde Kerk over
zijn gegaan, hetgeen vooral zou blijken uit zijn benoeming in 1668 tot Kerk-
meester van de Oude Kerk te Amsterdam, welke functie hij tot zijn dood
in 1706 bekleed heeft.

Een nader onderzoek heeft tot de volgende resultaten geleid Van huis
uit heeft Pieter van Dam ongetwijfeld Remonstrantse sympathien mede-
gebracht. Indien hij gedoopt is hetgeen zeer waarschijnlijk moet worden
geacht - is het zeer wel mogelijk, dat hij Remonstrants gedoopt is. Dit was
echter een handeling, die in 1621 alleen in het diepste geheim kon gebeuren
en waarvan geen bewijzen zijn bewaard. Zijn moeder is kort na zijn geboorte
overleden en zijn vader en peetoom hebben het toen beter geacht uit te
