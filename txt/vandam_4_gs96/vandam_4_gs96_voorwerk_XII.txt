XII INLEIDING

Had hij niet kunnen en moeten begrijpen, dat van personen, die daarvoor
generlei speciale opleiding ontvangen hadden, voor de opbouw van Kerken
in Indi niet veel te verwachten viel Had hij er zich niet eerder over moeten
verbazen, dat daarvan nog iets terecht kwam

Wonderlijk is ook, dat hij van een zo geruchtmakend geval, als dat van
de schandelijke mishandeling van de predikant H. W. Gordon door de
Gouverneur van Ambon 1) in het geheel niets zegt. Dit geval heeft in Neder-
land zeer de aandacht getrokken en de Kerken hebben zich er mede be-
moeid, al is het eerst na tien jaren gelukt voor deze predikant volledig
rechtsherstel te verkrijgen. Van Dam zou zijn stilswijgen over dit geval
kunnen verontschuldigen door te wijzen op het feit, dat deze zaak eerst in
1692 begonnen was, toen hij zijn aantekeningen grotendeels had afgesloten
en met het schrijven zijner boeken begonnen was. Daar hij van dit geval
toen toch zeker niet onkundig zal zijn gebleven, zou hij, zo hij dit gewild had,
daarvan melding hebben kunnen maken. In andere gevallen gaat hij met
zijn mededelingen tot het jaar 1700 door.

Zeer zeker kan zulk een excuus niet gelden voor een zaak als de actie
der Kerken in Nederland tegen het contract Matelieff ). Hier zou hij kunnen
aanvoeren, dat dit een politieke zaak was, waarmede de Kerken niets te
maken hadden. Toch kon niet worden ontkend, dat de Kerken dit een
gruwelijk’ contract genoemd hadden en dat de H.H. XVII naar aanleiding
dezer oppositie orders gegeven hadden, dat dit gewijzigd moest worden.
Ook zou Van Dam dan dezelfde bezwaren hebben kunnen aanvoeren, wat
de oppositie tegen het Plakkaat Japan’ betreft, waarbij hij vrij uitvoerig
stilstaat. Bij deze omissies zal men voor een deel ook rekening moeten
houden met de mindere zorg door Van Dam aan de samenstelling van dit
Boek besteed, een verschijnsel, waarvan wij de bewijzen ook verder nog
zullen tegenkomen.

Bedenkelijker dan dit verzwijgen van enkele zaken is de wijze, waarop
hij in het volgende geval de schijn wekt van opzettelijk de waarheid te
verdraaien om onrecht goed te praten. Het was toch bij het schrijven dezer
boeken zijn opdracht zoveel mogelijk alles, wat in zijn tijd was voorgevallen
te boek te stellen om door volgende geslachten te kunnen worden geraad-
pleegd. Nu was een der punten, waarover telkens wrijving ontstond tussen
de Kerken en de Compagnie, dat van het recht der overheid tot het plaatsen
en overplaatsen der predikanten. Dit recht was in art. 34 van zijn instructie
aan de Gouverneur-Generaal toegekend, maar gebonden aan duidelijk
omschreven restricties. Hierdoor waren de predikanten op dit punt in een
uitzonderingspositie geplaatst ten opzichte der andere dienaren der Com-
pagnie. Voor dezen gold art. 8 van deze instructie, waarin het recht tot
plaatsing en overplaatsing onbeperkt aan de Gouverneur-Generaal werd

1) Zie Biograf. Woordenboek v. Ind. pred. en mijn boek Prot. Kerk in N. I. blz. 22(23.
2) Zie Prot. Kerk in N.I. blz. 15.
