INLEIDING IX

wijken naar Friedrichstadt aan de Eider (Sleeswijk-Holstein), een toe-
vluchtsoord der Remonstranten. Zij hebben tot de eerste burgers van die
plaats behoord en hebben daar een huis bezeten.

Na de dood van Prins Maurits in 1625 zijn de broeders Van Dam
spoedig naar Nederland teruggekeerd. Pieters vader, Willem van Dam,
hertrouwde in 1628 met Johanna Hoogerbeets, dochter van de op Loevestein -
gevangen gezette Mr. Rombout Hoogerbeets.

Staan de Remonstrantse sympathien van de ouders en van zijn peet-
oom volkomen vast, enig bewijs, dat zijn vader of oom, of hij zelf, ooit lid
van de Remonstrantse Broederschap zijn geweest, is niet te vinden. De enige
van wie dit wel het geval was, is Johanna Hoogerbeets, die zeker de invloed
van die zijde in het gezin versterkt zal hebben, hetgeen Pieter bij zijn op-
voeding zal hebben ondervonden.

Toen deze bij het einde van zijn studies werd voorgedragen voor een
benoeming tot buiten-bewindhebber der O. 1. Compagnie, bracht de vroed-
schap van Utrecht daartegen enige bedenkingen in, o.a. dat hij niet van
Gereformeerden huize was. Het werd nog lange tijd door velen bij benoe-
mingen als een bezwaar aangevoeld, als iemand niet een belijdend lid van
de Hervormde Kerk was. Dit zal dan ook wel de voornaamste reden zijn
geweest, dat noch zijn vader en oom, noch hij, als lid. tot de Remonstrantse
Broederschap zijn toegetreden. Zij wilden daarmee hun carrire niet in
gevaar brengen.

Hoeveel waarde mag toegekend worden aan het feit, dat het huwelijk
van Pieter van Dam met Lydia van Segwaert in 1648 in de Grote Kerk te
's Gravenhage werd ingezegend door Ds. Casparus Streso, een strijdvaardig
Contra-Remonstrant, valt niet met zekerheid te zeggen. De van Segwaerts
waren een Dordtse familie, geparenteerd aan de De Witt’s. De bruid was
te Dordrecht in de Hervormde Kerk gedoopt. Te Dordrecht is eerst in 1897
een afdeling van de Remonstrantse Broederschap opgericht. De Van Seg-
waerts waren geen Remonstranten, maar waarom dit huwelijk niet te
Dordrecht, doch in Den Haag werd ingezegend, en waarom dit geschiedde
door Ds. Streso, die in de jaren 1641 en 1643 in hevige conflicten geraakt
was met collega’s over hun Remonstrantse neigingen en dus bekend stond.
als een vurig Contra-Remonstrant, valt niet uit te maken. Misschien is het
niet te veel gewaagd te veronderstellen, dat door de keuze van deze predi-
kant het jonge paar te kennen heeft willen geven niet tot de Remonstranten
te willen gerekend worden.

Aan de doop hunner kinderen door een Remonstrants predikant mag
hierbij niet te grote betekenis worden toegekend. Prof. G. W. Kernkamp
geeft in zijn verhandeling over Pieter van Dam’s tijdgenoot Hans Bonte-
mantel (Werken van het Hist. Gen, 3de serie no. 7, blz. LXIV) een lijst van
Amsterdamse families, die hun kinderen aan huis door Remonstrantse predi-
kanten lieten dopen, hoewel de ouders geen lid dezer Broederschap waren.
In deze lijst komt ook de naam van Pieter van Dam voor. Het is mogelijk,
