INLEIDING XV

arbeid als het verzamelen der resoluties der H.H. XVII, betreffende het
kerkelijke, in de hiervoor genoemde bundel, is niet op een wijze geschied,
dat men op de volledigheid daarvan kan vertrouwen ). Kon Dr. Stapel
mededelen, dat hij de verwijzingen naar deze resoluties in de vorige Boeken
over het algemeen juist had bevonden, bij dit Boek bleek een contrle der
ongeveer 250 verwijzingen in de marge van het hoofdstuk, zeer noodzakelijk.
Ook daarin komen een vrij groot aantal fouten voor, die in de meeste gevallen
konden worden opgespoord ). Noten heeft Van Dam bij dit boek er slechts
één geplaatst (bij bijlage 4 ) alle andere noten werden door de bewerker
toegevoegd.

Bevreemdend is ook, dat bij het aanhalen van artikelen uit officile
stukken als de Artikelbrief ot instructies Van Dam daarvan blijkbaar een
andere redactie gebruikt heeft dan de ons bekende. Bij de instructie voor de
predikanten en ziekentroosters bevat bijlage 5 de ons bekende tekst, terwijl
de door hem in zijn hoofdstuk aangehaalde nummers der artikelen daar-
mede niet in overeenstemming zijn.

Wat de spelling betreft zijn zoveel mogelijk de eigenaardigheden en
onregelmatigheden van het origineel bewaard en is normalisering en unifi-
catie vermeden. Ook wat de afkortingen betreft is daarin alleen iets gewij-
zigd of aangevuld, als dit om onduidelijkheden of vergissingen te vermijden
noodzakelijk bleek. Een lijst der afkortingen gaat aan het hoofdstuk vooraf.
Wat de spelling betreft is er enig verschil met die der vorige boeken, omdat
daarbij de oude regels van het Historisch Genootschap gevolgd werden en
thans de nieuwe. Vermeden is echter de daarin in sommige gevallen voor-
geschreven transscriptie van de y met ii.

Zoals Dr. Stapel in zijn inleiding tot het eerste boek mededeelt, is het
handschrift van Van Dam’s boeken niet bewaard gebleven, zodat voor de
vaststelling van de tekst moet worden uitgegaan van het oudste afschrift,
dat nog uit de tijd van de schrijver afkomstig is en waarbij hij bij de vorige
boeken eigenhandig tal van correcties heeft aangebracht. Dit laatste is bij
dit Vierde Boek niet het geval. Waarschijnlijk behoefde Van Dam dit Vierde
Boek in de latere levensperiode toen hij met zijn Beschrijvinge’ bezig was
niet meer telkens zelf te raadplegen. In die tijd was er, wat de kerkelijke
aangelegenheden betreft een tijdperk van meerdere rust ingetreden, die alleen
nog door enkele incidenten als het reeds genoemde geval Gordon verstoord
werd. In de 18de eeuw zou alleen nog de strijd over de Sacramentsscheiding
een hevige beroering brengen, maar deze begon eerst nadat Van Dam van het
toneel verdwenen was.

1) J. A. Grothe heeft op gezag van een ambtenaar van het Alg. Rijksarchief aan-
genomen, dat deze verzameling volledig was. J. R. Callenbach zie zijn Justus Heurnius,
noot 4 blz. 2122 constateert, dat dit niet juist is, terwijl Van Dam zelf naar enkele resolu-
ties verwijst, die niet in deze bundel voorkomen.

2) Zolang er op deze resoluties der H.H. XVII geen behoorlijk register bestaat, is zulk
een contrle zeer tijdrovend en kan moeilijk worden ingestaan, dat daarbij niet iets over
het hoofd wordt gezien.
