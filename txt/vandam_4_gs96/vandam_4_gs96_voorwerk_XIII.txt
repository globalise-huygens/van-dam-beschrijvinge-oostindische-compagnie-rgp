INLEIDING XI

toegekend, ten aanzien van alle gouverneurs, directeurs, commandeurs,
koopluyden, kapiteins, schippers en andere officieren. Hier worden de predi-
kanten en ziekentroosters dus niet genoemd. Wat doet nu echter Van Dam
op blz. 39 van zijn hoofdstuk Daar verklaart hij, dat art. 8 van de instructie
van den G. G. vanzelfsprekend ook op de predikanten van toepassing was,
daar deze gold voor alle gouverneurs, directeurs, commandeurs, koop-
luyden ete. Wat komt er op deze wijze van een juiste voorlichting terecht
Moesten toekomstige Bewindhebbers in een zaak als deze, die voor hen van
veel belang was, maar waarin zij bezwaarlijk een eigen gefundeerd oordeel
konden hebben, in plaats van een juiste voorlichting te ontvangen, niet op
een dwaalspoor geleid worden Waarom doet hij dit Omdat de Gouverneurs-
Generaal zich in dezen menigmaal slecht aan hun instructie hebben gehouden.
en hebben gehandeld alsof ook de predikanten onder de hun bij art. 8 daar-
van verleende bevoegdheid vielen. In plaats van dit af te keuren, tracht
Van Dam dit door een onzuivere voorstelling van zaken, goed te praten.

Somtijds maakt Van Dam de indruk als een pleitbezorger voor de rech-
ten der Indische Kerken op te komen. Met warmte en overtuiging verdedigt
hij haar vrijheid ten opzichte van de Nederlandse Kerken, maar hij doet dit
om die Kerken des te beter en te vaster te brengen onder het juk der Com-
pagnie. Op het gebied van de verhouding van Kerk en Staat is hij een aan-
hanger van de beginselen der toenmalige regenten. Hij beroept zich daarbij
op de poincten van beschrijvinge der Staten van Hollandt en West-
Vrieslandt, op het eyndelijck arresteeren van de kercken-ordeninge jegens
den 28sten Februari 1611’ (zie suppl. bijlagen C, blz. 284 286), een stuk,
dat in Nederland weinig gezag had verkregen, uitgaande van de gedachte,
dat de Kerk aan de Staat onderworpen moet blijven en kerkelijke wetten
door de Overheid moeten worden gemaakt en afgekondigd. Dit strookte
volkomen met de opvatting, dat de Compagnie in Indié geen andere macht
naast zich kon dulden en alles in eigen hand moest houden.

Al treedt Van Dam in de meeste gevallen op als een voorvechter van
de rechten der Compagnie tegenover de Kerk, zo heeft hij, evenals de Com-
pagnie er voortdurend rekening mede moeten houden, dat de hulp van de
Kerk voor de Compagnie onontbeerlijk was, wilde zij, dat de godsdienstige
verzorging op de schepen en in Indi naar behoren zou geschieden en wilde
er daar te lande een enigszins geordende maatschappij ontstaan en de
machten van Islam en Heidendom worden bestreden. Daarom moesten
de kerkelijke heren niet al te zeer ontstemd worden en moesten zij de onmis-
bare medewerking blijven verlenen. In dit hoofdstuk krijgen wij een beeld.
van dit voortdurend geven en nemen en heeft het wel eens iets van een
schaakspel tussen Compagnie en Kerk. Had de Kerk als een eenheid tegen-
over de Compagnie gestaan, dan had zij zeker veel meer kunnen bereiken.
Van haar onderlinge verdeeldheid en naijver, heeft de Compagnie een handig
gebruik weten te maken om zo weinig mogelijk toe te geven en toch de
samenwerking niet te verbreken.
