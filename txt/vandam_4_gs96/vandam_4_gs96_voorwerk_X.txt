X INLEIDING

dat deze predikanten gemakkelijker er voor te vinden waren kinderen te
dopen, waarvan de ouders, of één hunner, geen leden ener Kerk waren.
Ook speelde hierbij sympathie voor de Remonstranten waarschijnlijk een
rol, die bij de regenten dier dagen, die veelal tot de Staatsgezinden behoor-
den, verklaarbaar was.

Nadat zijn eerste vrouw in 1663 overleden was, is Pieter van Dam in
1666 hertrouwd met Anna Hasselaer. Tussen dit huwelijk en zijn benoeming
in 1668 tot Kerkmeester van de Oude Kerk te Amsterdam verband te zoeken
en daaruit een overgang tot de Hervormde Kerk af te leiden, mist echter
alle grond. Van overgang van iemand, die nimmer lid is geweest ener Kerk,
kan niet gesproken worden hoogstens kan er bij zo iemand een kentering
in de sympathien hebben plaats gehad. Zijn tweede vrouw was in de Her-
vormde Kerk gedoopt, maar van haar zusters was er een getrouwd met
burgemeester Hendrik Hooft en een andere met Hans Bontemantel, die zich
beiden bij de Remonstrantse Broederschap hadden aangesloten. Moeilijk
valt aan te nemen, dat als Pieter van Dam toen nog lid van de Remon-
strantse Broederschap was geweest, dit voor dit huwelijk een bezwaar zou
hebben opgeleverd.

Van dit bewijsmateriaal blijft dus alleen zijn benoeming tot Kerk-
meester van de Oude Kerk in 1668 over. Generaal van Dam van Isselt en
Dr. Stapel hebben blijkbaar in de mening verkeerd, dat dit een kerkelijke
betrekking was, waartoe alleen leden van de Hervormde Kerk konden
worden benoemd. Dit is echter niet het geval. Na de Hervorming had de
stad Amsterdam het beheer en het onderhoud der Hervormde kerkgebouwen
aanvaard. Met de zorg daarvoor werden Kerkmeesters belast, die door het
stadsbestuur benoemd werden en jaarlijks aan dit college rekening en ver-
antwoording moesten afleggen. Tot deze functie werden gewoonlijk notabele
ingezetenen benoemd. Dat deze een bijzondere belangstelling voor de Kerk
moesten hebben of tot de trouwe kerkgangers moesten behoren, blijkt
nergens. Hoogstens kan men aannemen, dat niet licht personen tot Kerk-
meesters van een van de grote kerken zouden worden benoemd, die als
onkerkelijk of als tegenstanders der Hervormde Kerk bekend stonden.
Tot een dezer groepen behoorde Van Dam zeker niet. Dit Kerkmeesterschap
was een onbezoldigd ereambt, wat wel de reden zal zijn, dat de Bewind-
hebbers geen bezwaar hebben gemaakt tegen het aanvaarden van deze
betrekking door hun Advocaat, hoewel dit in strijd. kon worden geacht met
art. 14 zijner instructie (zie deel 1 blz. 280). Het is ook mogelijk, dat het
hun niet onwelkom was, dat daarmede het bewijs geleverd werd, dat deze
geen tegenstander van de Hervormde Kerk was. P. van Dam heeft deze
functie gedurende vele jaren met grote trouw vervuld. Zijn wel wat gekun-
stelde handtekening komt in de rekeningen en grafboeken der Oude Kerk
op menige bladzijde voor.

Ook in de politieke strijd zijner dagen, die fel woedde tussen Oranje-
gezinden en Staatsgezinden, heeft P, van Dam nooit openlijk partij gekozen,
